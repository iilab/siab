

---

lang: fa
community: guide
type: tactics
legacy: True
child: True
weight: 1
depth: 3
title: Mobile devices and security 

---

برای محافظت از خود و افرادی که مشخصات آن‌ها در تلفن همراه شما ذخیره شده است و هم‌چنین داده‌های خود باید در هنگام استفاده از تلفن‌های همراه آگاهانه عمل کنیم. نحوه‌ی عمل‌کرد شبکه‌های تلفن همراه و ساختار زیربنایی آن‌ها می‌تواند تاثیر قابل توجهی بر توان کاربران در حفظ امنیت و حریم خصوصی اطلاعات و ارتباطات آن‌ها داشته باشد.

* شبکه‌های تلفن همراه شبکه‌های خصوصی هستند که توسط نهادهای تجاری -که ممکن است آن‌ها نیز تحت کنترل یا حتا در انحصار دولت باشند- اداره شوند. این نهاد تجاری یا دولت عملا به اطلاعات و ارتباطات مشتریان خود دست‌رسی نامحدود دارد و می‌تواند در مکالمات و ارسال پیامک‌های آن‌ها دخالت کند و مکان فیزیکی هر یک از این ابزارها (و در نتیجه موقعیت کاربر را) شناسایی کند‌.

‌* سیستم‌عامل‌های مورد استفاده در ابزارهای تلفن همراه، توسط سازندگان تلفن و بر اساس ویژگی‌های خدمات‌دهندگان مختلف و برای استفاده در شبکه‌های این شرکت‌ها طراحی یا پیکربندی می‌شوند. در نتیجه سیستم‌عامل ممکن است حاوی ویژگی‌های پنهانی باشد که امکان نظارت بهتر برای خدمات دهنده را فراهم آورد.

* شمار ویژگی‌های موجود در تلفن های همراه در طی سالیان گذشته، افزایش یافته است. تلفن‌های همراه مدرن در واقع رایانه‌های کوچک قابل حمل متصل به اینترنت هستند که دارای کارکرد تلفن همراه نیز می‌باشند.


برای آگاه شدن از این که کدام جنبه‌های ارتباطات شما بیش‌ترین نیاز به حفاظت را دارند بهتر است پرسش‌هایی را از خود بپرسید: مضمون پیامک‌ها و تماس‌های شما چیست؟ با چه کسی و در چه زمانی ارتباط تلفنی برقرار می‌کنید؟  از چه محلی تماس تلفنی را انجام می‌دهید؟ 

* **اطلاعاتی که از تلفن همراه فرستاده می‌شوند، آسیپ پذیرند **<br> 
مثال: خدمات‌دهنده‌ی تلفن همراه از طریق شبکه‌ی خود، به همه‌ی پیامک‌ها و پیغام‌های صوتی، دست‌رسی کامل دارد. در بیش‌تر کشورها، خدمات‌دهندگان تلفن، قانونا موظف به ضبط تمام ارتباطات هستند. در برخی کشورها خدمات تلفن همراه تحت کنترل انحصاری دولت است. ارتباط صوتی و پیامک می‌توانند توسط شخص ثالثی که در نزدیکی تلفن همراه شما ایستاده و با استفاده از تجهیزات ارزان، شنود شود.

* **اطلاعات موجود در تلفن‌های همراه فرستنده و گیرنده‌ی مکالمات، آسیب‌پذیرند**<br>
مثال: تلفن‌های همراه می‌توانند انواع داده‌ها را ذخیره کنند. مانند تاریخ‌چه‌ی تماس‌های تلفنی، پیام‌های فرستاده و دریافت شده، اطلاعات افراد ذخیره شده در لیست تلفن، عکس‌ها، کلیپ‌های ویدئویی و فایل‌های متنی. این داده‌ها می‌تواند اطلاعات افراد مورد تماس و اطلاعات شخصی شما و همکارانتان را فاش کند. محافظت از این اطلاعات مشکل، حتا در بعضی تلفن‌ها، غیر ممکن است. تلفن‌های همراه جدید، رایانه‌های جیبی هستند. این تلفن‌ها با امکانات بیش‌تر، احتمال خطر را بالا می‌برند. به علاوه، تلفن‌هایی که به اینترنت متصل می‌شوند نیز در معرض ناامنی‌های رایانه‌ای و اینترنتی قرار می‌گیرند.

* **تلفن‌های همراه، اطلاعات مربوط به موقعیت مکانی شما را فاش می‌کنند**<br>
مثال: بخشی از کارکردهای تلفن‌های همراه به به صورت خودکار و منظم، خدمات‌دهنده تلفن همراه را از مکان فعلی با خبر می‌کند. گذشته از این‌ها، این روزها تلفن‌های مجهز به سیستم [GPS](/fa/glossary#GPS) هستند و این اطلاعات دقیق مکانی ممکن است در داده‌های دیگری درعکس‌ها، پیامک و جستجوهای اینترنتی که از طریق تلفن همراه انجام می‌شوند ، جاسازی شده باشند.


**تکامل فن‌آوری، امکانات بیش‌تری را ارائه می‌دهد و در کنار آن خطرات بیش‌تری را نیز به بار می‌آورد.**

<div class="background" markdown=1>
برنا: پسرم! تصمیم گرفته‌ام که از این به بعد این تلفن همراه را برای برنامه‌ریزی جلساتمان استفاده کنم. چرا که فکر می‌کنم ممکن است آن‌ها به تلفن کارخانه گوش کنند و حتا ممکن است تلفن منزل هم تحت کنترل باشد.

دلیر: خیلی خوب است که بالاخره تلفن همراه گرفتید. اما می‌دانید چه کارهایی می‌توانید و چه کارهایی نمی‌توانید با آن انجام دهید؟

برنا: معلوم است. این یک تلفن است. با شخصی تماس می‌گیری، با او صحبت می‌کنی، او با تو صحبت می‌کند. این تماس را می‌توانم در هر جایی انجام دهی و می‌توانم با آن پیامک به دیگران و یا خود تو بفرستم. این پیامک‌ها در تلفن تو نیز نشان داده می‌شود.

دلیر: درست است ولی کامل نیست. این روزها می‌توانید کارهای متعددی با این وسیله‌ها انجام دهید.اما بیایید راجع به بعضی خطرات و اقدامات احتیاطی صحبت کنیم. مخصوصا اگر شما فکر می‌کنید که بعضی‌ها دوست دارند بدانند که شما با چه کسانی در ارتباط هستید و با آن‌ها چه می‌گویید.
</div>

در بخش های بعدی در رابطه با کارهای ساده‌ای صحبت خواهد شد که شما می‌توانید با استفاده از آن‌ها، احتمال خطرات امنیتی ناشی از تلفن‌های همراه را کاهش دهید.




---

lang: fa
community: guide
type: tactics
legacy: True
child: False
weight: 010
title: 10. How to use mobile phones as securely as possible

---

تلفن‌های همراه از اجزای اساسی ارتباطات روزانه‌ی ما هستند. همه‌ی تلفن‌های همراه امکان مکالمه و فرستادن پیامک را دارند. اندازه‌ی کوچک این ابزار با توجه به هزینه‌ی نسبتا پایین و موارد استفاده متعددی که دارند‌ آن‌ها را به ابزاری ارزشمند برای مدافعان حقوق بشر تبدیل کرده است. این افراد به طور فزاینده‌ای از تلفن همراه برای انجام ارتباطات و سازمان‌دهی تجمع‌های خود استفاده می‌کنند. 

به تازگی تلفن‌های همراهی که دارای کارکردهای بسیار بیش‌تری شده‌اند هم در دست‌رس قرار گرفته‌اند. از جمله ویژگی‌های آن‌ها می‌توان به امکانات چندرسانه‌ای (عکس، ویدیو، ضبط صدا و گاهی انتقال صدا و تصویر) پردازش داده‌ها و اتصال به اینترنت اشاره کرد. اما طریقه‌ی کارکرد شبکه‌های تلفن‌های همراه و ساختارهای زیربنایی آن اساسآ با نحوه‌ی عمل‌کرد اینترنت تفاوت دارد. به همین دلیل چالش‌های امنیتی جدیدی برای کاربران ایجاد می‌کند و خطرهایی را برای حریم خصوصی کاربران و اطلاعات و ارتباطات آن‌ها فراهم می‌آورد. 


<div class="background">
برنا و پسر او دلیر هر دو کارگر خط تولید کارخانه‌ای هستند و به ایجاد یک اتحادیه کاربری کمک می‌کنند. آن‌ها برای ایجاد هسته‌ی مقاومت در برابر صاحبان کارخانه که ارتباط نزدیکی با دولت دارند، تلاش می‌کنند. سرپرست برنا به او هشدار داده که ممکن است کارهای او زیر نظر مدیریت قرار داشته باشد. به او گفته است که مراقب باشد که با چه کسانی صحبت می‌کند. برنا یک تلفن همراه برای کارهایی که در زمینه‌ی اتحادیه کارگری انجام می‌دهد خریداری کرده است. دلیر به پدرش کمک می‌کند تا از تلفن همراه جدید خود برای سازمان‌دهی فعالیت‌هایش با روش امن و مطمئن استفاده کند. 
</div>

### آن‌چه که با مطالعه‌ی این فصل فرا خواهید گرفت:  ###

* چرا ارتباطات و اطلاعات ذخیره شده در تلفن همراه امن نیست
* چه اقداماتی را می‌توانید برای افزایش میزان امنیت استفاده از تلفن‌های همراه خود انجام دهید
* چگونه می‌توانید امکان زیر نظر قرار گرفته یا ردیابی شدن از طریق تلفن‌های همراه خود را کاهش دهید
* چگونه می‌توان احتمال ناشناس ماندن در زمان استفاده از تلفن‌های همراه خود را افزایش دهید





---

lang: fa
community: guide
type: tactics
legacy: True
child: True
weight: 4
depth: 3
title: Sending Emails from Smartphones

---

در این بخش ما به اختصار در مورد ارسال ایمیل از طریق تلفن های هوشمند صحبت خواهیم کرد.  همچنین شما را دعوت می کنیم تا به بخش های [***تامین امنیت ایمیل***](securingemail) و  [***نکاتی در مورد پاسخ دادن به شنود های ایمیلی مشکوک***](monitoringemail)) در [***فصل ۷: چگونه می توان از حریم شخصی ارتباطات اینترنتی محافظت کرد***](chapter-7) مراجعه کنید، جاییکه ما برخی از اصول اولیه امنیت ایمیل را شرح داده ایم.  

اول از همه، این نکته را مدنظر قرار دهید که آیا دسترسی به ایمیل از طرق تلفن هوشمند ضروری است یا خیر.  تامین امنیت یک رایانه و محتویات آن بطور کلی از انجام آن در یک ابزار قابل حمل مانند تلفن هوشمند، آسانتر است.  یک تلفن هوشمند در برابر به سرقت رفتن، تحت نظر قرار گرفتن، و دستکاری شدن آسیب پذیری بیشتری دارد.

اگر دسترسی به ایمیل از طریق تلفن هوشمند واقعا برای شما ضرورت دارد، با انجام اقداماتی می توانید از میزان خطرات مربوط به این کار بکاهید.

- از تلفن هوشمند به عنوان اصلی ترین ابزار خود جهت دسترسی با ایمیل استفاده نکنید.  دانلود کردن (و پاک کردن) ایمیل ها از سرور ایمیل و ذخیره کردن آنها فقط بر روی تلفن هوشمندتان توصیه نمی شود.  شما می توانید برنامه مدیریت ایمیل خود را به گونه ای تنظیم کنید فقط از نسخه ایمیل هایتان استفاده کند.

- اگر از سیستم رمزنگاری کردن ایمیل با برخی از مخاطبان خود استفاده می کنید، نصب برنامه را بر روی تلفن هوشمند خود نیز مد نظر قرار دهید.  مزیت اینکار در آنست که در صورتیکه تلفن شما بدست افراد غیر مجاز بیافتد، ایمیل های رمزنگاری شده قابل خواندن نخواهد بود.

ذخیره کردن کلید شخصی رمزنگاری بر روی تلفن همراهتان ممکن است همراه با ریسک باشد.  اما مزیت قادر بودن با ارسال و دریافت ایمیل های رمزنگاری شده امن از طریق تلفن همراه، بر خطرپذیری آن غلبه می کند.  ایجاد یک جفت کلید (با استفاده از [**APG**](/en/APG_main)) که فقط منحصر به تلفن همراه شما باشد، را مد نظر قراردهید، به این ترتیب مجبور نخواهید بود که کلید رمزنگاری شخصی خود را از رایانه تان به تلفن همراه خود کپی کنید.  توجه داشته باشید که این امر مستلزم آنست که از افرادی که با آنان در ارتباط هستید درخواست کنید که ایمیلهاس ارسالی به شما را با استفاده از کلید رمزنگاری مخصوص تلفن همراه رمزنگاری کنند.


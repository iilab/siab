

---

lang: fa
community: guide
type: tactics
legacy: True
child: True
weight: 2
depth: 3
title: Remembering and recording secure passwords

---

با نگاهی به فهرست نکاتی که در بالا به آن‌ها اشاره شد ممکن است با خود بگویید که چگونه ممکن است کسی که از حافظه‌ی خوبی برخوردار نیست بتواند رمز عبورهای پیچیده، طولانی و نامفهموم بسازد و آن‌ها را بدون یادداشت کردن به خاطر بسپارد. علاوه بر این، ضرورت دارا بودن رمزهای متفاوت برای شناسه‌های مختلف، یادآوری آن‌ها را حتا دشوارتر هم می‌کند. با این وجود، با به کار بردن برخی ترفندها می‌توان رمز عبورهایی ساخت که نه تنها بتوان آن‌ها راحت به خاطر سپرد بلکه کشف آن‌ها برای افراد غیرمجاز –حتا با در اختیار داشتن تکنولوژی‌های پیشرفته‌ی رمزگشایی– بسیار دشوار باشد. 

گذشته از این‌ها، امکان ثبت و نگهداری مجموعه‌ی رمز عبورها در بانک های اطلاعاتی امنی چون [*KeePass*](/fa/glossary#KeePass) نیز از دیگر گزینه‌های پیش روی شماست.


### چگونگی به خاطر سپردن رمز عبورهای مطمئن ###

برای ساختن رمز عبورهای مطمئن، استفاده از انواع حرف‌ها بسیار اهمیت دارد. این کار را می‌توان به شیوه‌های مختلفی انجام داد:

- استفاده از حروف بزرگ و کوچک در کنار هم و به صورت غیر مرتب، مانند: My naME is Not MR. MarSter
- استفاده‌ی غیر ترتیبی از اعداد و حروف، مانند: a11 w0Rk 4nD N0 p14Y که همان all work and no play هست
- استفاده از برخی نمادهای خاص و ترکیب آن‌ها با حروف و اعداد، مانند: c@t(heR1nthery3 که همان  catch her in thirtythree هست
- استفاده از زبان‌های مختلف، مانند: Esme Man rez@ hast
- استفاده از صفحه‌کلید انگلیسی و نوشتن فارسی: وقتی می‌خواهید بنویسید «البرز» روی صفحه‌کلید می‌زنید «hgfvc»

شیوه‌های بالا به شما کمک می‌کند تا رمز عبورهای ساده را به پیچیده تبدیل کنید و در عین حال امکان به خاطر سپردن آن‌ها را نیز داشته باشید. برخی از حرف‌های جای‌گزین متداول (مانند استفاده از عدد صفر به جای حرف انگلیسی «O»، یا استفاده از نماد @ به جای حرف «a» یا ! به جای «i» یا $ به جای «s» یا عدد 1 به جای «l») مدت‌هاست که در پیش‌فرض‌های برنامه‌های رمزیاب گنجانده شده ولی به کاربردن آن‌ها هنوز هم می‌تواند مشکل‌گشا باشد. حداقل مزیت استفاده از آن‌ها این است که مدت زمان رمزگشایی را طولانی‌تر می‌کند و در مواقعی که فرد غیر مجاز به برنامه‌های رمزیاب دست‌رسی ندارد، حدس زدن و کشف اتفاقی رمز عبور شما را دشوارتر هم می‌کند. با اهداف نمایشی، جدول زیر نشان می دهد چه مدت برای یک هکر طول می کشد تا فهرستی از رمزعبورهایی که مرحله به مرحله دشوار تر می شوند را با آزمودن ترکیبات مختلف رمزعبور، یکی پس از دیگری رمزگشایی کند.

برای ایجاد رمز عبورهای خوب هم‌چنین می‌توان از علایم اختصاری استفاده کرد. بدین ترتیب، جمله‌های طولانی به عبارات‌هایی کوتاه و در عین حال پیچیده بدل می‌شود. مانند:

- 'To be or not to be? That is the question' که می‌شود '2Bon2B?TitQ' 
- 'We hold these truths to be self-evident: that all men are created equal' که می‌شود 'WhtT2bs-e:taMac‌' 
- 'Are you happy today' که می‌شود 'rU:-)2d@y' 

استفاده از مثال‌های بالا و ترکیب کردن ایده و افکار خود، شما را قادر خواهد ساخت تا کلمه‌ها و عباراتی خلق کنید که در عین پیچیدگی، قابل حفظ کردن نیز باشند.

کمی تلاش در زمینه ساختن رمز عبورهای پیچیده می تواند تاثیر قابل ملاحظه ای در تقویت امنیت اطلاعات شما داشته باشد.  افزایش طول یک رمز عبور حتی به اندازه چند کاراکتر یا با افزودن اعداد و کاراکترهای خاص، رمزگشایی آن را مشکل تر می کند. برای اهداف نمایشی، جدول زیر نشان می دهد که چه مدت طول می کشد تا یک هکر تا بتواند فهرستی از رمزعبورهایی را که مرحله به مرحله پیچده تر می شوند، با آزمودن ترکیبات مختلف یکی پس از دیگری رمزگشایی کند.

<table border="1">
 	 	<tbody>
 	 	<tr>
 	 	<th> نمونه رمز عبور </th>
 	 	<th> مدت زمان مورد نیاز برای رمزگشایی با استفاده از رایانه معمولی </th>
 	 	<th> مدت زمان مورد نیاز برای رمزگشایی با استفاده از رایانه بسیار سریع </th>
 	 	</tr>
 	 	<tr>
 	 	<td>bananas</td>
 	 	<td> کمتر از ۱ روز</td>
 	 	<td> کمتر از ۱ روز</td>
 	 	</tr>
 	 	<tr>
 	 	<td>bananalemonade</td>
 	 	<td> ۲ روز </td>
 	 	<td> کمتر از ۱ روز</td>
 	 	</tr>
 	 	<tr>
 	 	<td>BananaLemonade</td>
 	 	<td> ۳ ماه و ۱۴ روز</td>
 	 	<td> کمتر از ۱ روز</td>
 	 	</tr>
 	 	<tr>
 	 	<td>B4n4n4L3m0n4d3</td>
 	 	<td> ۳ قرن و ۴ دهه </td>
 	 	<td> ۱ ماه و ۲۶ روز</td>
 	 	</tr>
 	 	<tr>
 	 	<td>We Have No Bananas</td>
 	 	<td> ۱۹۱۵۱۴۶۶ قرن</td>
 	 	<td> ۳۹۹۰ قرن
 	 	</td>
 	 	</tr>
 	 	<tr>
 	 	<td>W3 H4v3 N0 B4n4n45</td>
 	 	<td> ۲۰۲۱۰۲۱۳۷۲۲۷۴۲ قرن </td>
 	 	<td> ۴۲۱۰۴۶۱۱۱۹۲ قرن </td>
 	 	</tr>
 	 	</tbody>
 	 	</table> 

مدت زمانی که برای رمزگشایی هریک از رمزعبورهای فوق طول می کشد بسته به ماهیت حمله و منبع دردسترس فرد مهاجم متغیر خواهد بود.  علاوه بر این روش های جدیدی رمزگشایی رمزهای عبور بصورت مدام خلق می شوند.  به همین ترتیب، جدول فوق نشان می دهد که رمزگشایی رمزهای عبور را میتوان بصورت ساده و با تغییر دادن کاراکترها و استفاده از دو کلمه یا حتی بهتر از آن، استفاده از یک عبارت کوتاه بسیار دشوار کرد.

جدول فوق بر مبنای روش های محاسباتی [Passfault](https://passfault.appspot.com/password_strength.html) تدوین شده است. Passfault یکی از چندین تارنمایی است که به شما امکان می دهد تا میزان قوی بودن رمزهای عبور خود را بسنجید.  با وجود این، اگرچه وجود چنین منابعی برای مشخص کردن کارایی نسبی انواع مختلف رمزهای عبور، مفید می باشد، اما بایستی از معرفی کردن رمزهای عبور اصلی خود به این گونه تارنماها خودداری کنید. 

### چگونه رمز عبورهای خود را در مکانی امن نگهداریم ###

اگر چه با ابراز کمی خلاقیت می‌توان تمامی رمز عبورهای را به خاطر سپرد، اما ضرورت تغییر دادن دوره‌ای آن‌ها، یادآوری رمز عبورهای متعدد را دشوار می‌کند. راه چاره آن است که رمز عبورهای خوب و مطمئنی برای تمامی شناسه‌های خود بسازید و از فکر به خاطر سپردن آن‌ها منصرف شوید! در عوض، تمامی آن‌ها را در یک [*بانک اطلاعاتی امن رمزهای عبور*](/fa/glossary#Secure_password_database) قابل حمل و رمزگذاری شده مانند [*KeePass*](/fa/glossary#KeePass) ثبت و نگهداری کنید.


<div class="getstarted" markdown="1">
***کتابچه: کار با [***KeePass- ذخیره گاه امن رمزعبور***](/fa/keepass) را فرا بگیرید***
</div>


بدیهی است که اگر خواهان استفاده از این شیوه برای حفظ رمز عبورهای خود هستید، باید رمز عبور قوی و بسیار مطمئنی برای [*KeePass*](/fa/glossary#KeePass) یا هر برنامه‌ی مشابه دیگر آن، انتخاب کنید و آن را به خاطر بسپارید. بدین ترتیب هرگاه که نیاز به دانستن رمز عبور شناسه‌ی معینی از بین شناسه‌های متعدد خود باشید، تنها کافی است با یادآوری «رمز عبور ارشد (Master Password)» به بانک اطلاعاتی رمزهای خود وارد شوید و رمز عبور مورد نظرتان را بیابید. 

اگر چه این شیوه، گزینه‌ی مناسبی برای کسانی است که دارای شناسه‌های گوناگون هستند، اما ایرادهایی نیز بر آن وارد است. نخست، اگر تنها نسخه‌ی (کپی) بانک اطلاعاتی رمزها را گم کنید یا اشتباهی پاک کنید، به هیچ یک از شناسه‌هایی که رمز عبور آن در بانک اطلاعاتی ذخیره شده بود، دست‌رسی نخواهید داشت. بنابراین تهیه و نگهداری نسخه‌ی پشتیبان بانک اطلاعاتی [*KeePass*](/fa/glossary#KeePass) (یا هر نرم‌افزار مشابه دیگر) ضرورتی حیاتی دارد. برای کسب اطلاعات لازم در مورد شیوه‌های مختلف پشتیبان‌گیری به [***فصل پنجم: چگونگی بازیابی اطلاعات از دست رفته***](/fa/chapter-5) سری بزنید. خوش‌بختانه، از آنجایی که فایل حاوی بانک اطلاعاتی رمز عبورهای به صورت مخفی بر روی وسایل ذخیره اطلاعات نگهداری می‌شود، بنابراین مثلاً اگر حافظه USB را که نسخه‌ای از بانک اطلاعاتی رمزها بر روی آن قرار دارد، گم کنید، خطر چندانی اطلاعات و شناسه‌های شما را تهدید نخواهد کرد. 

ایراد دومی که اتفاقاً از اهمیت بالایی نیز برخوردار است و بر این شیوه‌ی نگهداری اطلاعات مربوط به رمز عبورهای وارد است، آن است که اگر رمز عبور [*KeePass*](/fa/glossary#KeePass) را فراموش کنید، هیچ راهی برای بازیابی اطلاعات موجود در بانک اطلاعاتی آن وجود ندارد. بنابراین تأکید می‌کنیم که حتماً حتماً رمز عبور ارشد [*KeePass*](/fa/glossary#KeePass) را طوری انتخاب کنید در عین قوی و مطمئن بودن، قابل یادآوری نیز باشد.

در موقعیت های معینی ممکن است قدرت این متد به نقطه ضعف آن بدل شود. اگر کسی شما را مجبور کند تا رمزعبور ارشد بانک اطلاعاتی KeePass افشا کنید، آنگاه او به تمامی رمزعبورهای ذخیره شده در بانک اطلاعاتی KeePass دسترسی خواهد داشت. اگر با چینین موقعیتی مواجه شدید، با بانک اطلاعاتی KeePass مانند یک فایل حساس رفتار کنید، و آن را مطابق با آنچه که در [***فصل ۴: چگونگی مراقبت از فایل های محرمانه***](chapter-4) شرح داده ایم مراقبت کنید. همچنین می توانید یک بانک اطلاعاتی KeePass دیگر که حاوی رمزهای عبور اطلاعات حساس تر است ایجاد کرده و احتیاط بیشتری در زمینه مراقبت از آن به خرج دهید.

<div class="background" markdown="1">
منصور: لطفاً صبر کن. اگر KeePass از یک رمز عبور برای برای مراقبت از تمامی رمز عبورهای تو استفاده می‌کند پس چه فرقی دارد با این که تو یرای تمامی شناسه‌های خود یک رمز عبور یکسان داشته باشی؟ منظورم این است که KeePass چطور می‌تواند امنیت بیش‌تری را برای کاربر فراهم کند؟ مثلاً اگر یک آدم بدنیت رمز عبور ارشد را کشف کند، آن‌گاه وی می‌تواند به همه‌ی رمز عبورهای دیگر تو دست‌رسی پیدا کند؟ درست است؟

مریم: مطلبی را که عنوان کردی قبول دارم و تو حق داری که می‌گویی باید از رمز عبور ارشد نهایت مراقبت را به عمل آورد. اما در مورد مثالی که زدی یعنی داشتن رمز عبور ارشد یا داشتن یک رمز عبور برای همه‌ی شناسه ها، دو فرق اساسی وجود دارد. اولا، این آدم بدنیت اگر رمز عبور ارشد را کشف کند، برای آن که بتواند بداند که رمز عبورهای دیگر تو چیستند به فایل بانک اطلاعاتی KeePass نیز نیاز دارد ولی اگر تو برای دست‌رسی به تمامی شناسه‌ها از یک رمز عبور مشابه استفاده کنی آن‌گاه دانستن آن رمز عبور برای او کفایت خواهد کرد تا از طریق آن به تمامی شناسه‌های تو وارد شود. علاوه بر این، ما می‌دانیم که KeePass از امنیت بسیار بالایی برخوردار است. اما برنامه‌ها و تارنماهایی که خدمات خود را در قبال یک عبارت رمز در اختیار تو قرار می‌دهند ممکن است از چنین سطح ایمنی برخوردار نباشند. نکته‌ی نهایی این که در KeePass اگر لازم باشد، تغییر دادن رمز عبور ارشد بسیار ساده است در حالی که تغییر رمز تمام تارنماهایی که تو استفاده می‌کنی ممکن است این‌قدر ساده نباشد و زمان بسیار بیشتری بخواهد. در واقع من خیلی خوش شانس بودم که امروز موفق شدم همه‌ی رمز عبورهایم را تغییر داده و به‌روز کنم.
</div>


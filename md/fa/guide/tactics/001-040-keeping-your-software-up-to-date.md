

---

lang: fa
community: guide
type: tactics
legacy: True
child: True
weight: 4
depth: 3
title: Keeping your software up-to-date

---

برنامه‌های رایانه ای معمولاً بزرگ و پیچیده اند. بنابراین وجود خطا در آن‌ها امری اجتناب ناپذیراست و نمی‌توان این احتمال را نادیده گرفت که برخی از این خطاها یا اشکالات نرم افزاری، می‌توانند امنیت رایانه شما را به خطر بیاندازند. البته برنامه نویسان دائماً در حال یافتن و رفع این خطاها بوده و متمم هایی را بصورت برنامه‌های به – روز رسانی جهت برطرف کردن این مشکلات ارائه می دهند. بنابراین به – روز رسانی منظم برنامه‌های موجود بر روی رایانه و بویژه سیتم عامل کاری است بسیار مهم. چنانچه سیستم عامل ویندوز شما عمل به – روز رسانی را بصورت خودکار انجام نمی دهد، می باید تنطیمات آن را به ترتیب زیر تغییر دهید: ابتدا بر روی منوی **Start** کلیک کرده، **All Programs** را انتخاب و سپس بر روی گزینه **Windows Update** کلیک کنید. در نتیجه مرورگر اینترنت اکسپلورر باز شده و شما را به صفحه Microsoft Update  خواهد برد. در آن صفحه می باید گزینه **Automatic Updates** را فعال کنید. برای کسب اطلاعات بیشتر در این زمینه به بخش [***مطالعات بیشتر***](furtherreading) در انتهای این فصل مراجعه کنید. 

### با استفاده از رایگان افزارها و نرم افزارهای آزاد و متن باز، خود را به  روز نگه دارید ###
شرکت های تولیدکننده [*برنامه‌های تجاری*](/fa/glossary#Proprietary_software)پیش از آنکه به کاربر اجازه دهند تا نرم‌افزار مربوطه را به – روز کند می باید اطمینان حاصل کنند که نسخه مورد استفاده توسط وی ار طریق مجاری قانونی تهیه/خریداری شده است. اگر شما از کپی غیرمجاز ویندوز مایکروسافت استفاده می‌کنید احتمالاً امکان به – روز رسانی نخواهید داشت، و این موضوع هم شما و اطلاعاتتان را در معرض خطر جدی قرار می دهد. بنابراین در صورت عدم داشتن مجوز لازم برای استفاده از یک نرم افزار، احتمالا هم برای خود و هم برای اطرافیان، ایجاد اشکال خواهید کرد. کاربرد کپی های غیر مجاز نرم‌افزارها نه تنها اشکالات فنی در پی خواهد داشت، بلکه ممکن است مجازات هایی را نیز برای شما در بر داشته باشد. این روزها و بطور فزاینده در بسیاری از کشورها قوانینی وضع می‌شود که به مقامات ذیصلاح اجازه می‌دهد تا وضعیت سازمان ها و تشکیلات مختلف را به لحاط نرم افزارهایی که در سامانه های رایانه ای  خود مورد استفاده قرار می دهند، بازرسی نمایند. در مواردی حتی این مؤسسات به علت نداشتن مجوزهای لازم، تعطیل و رایانه های آن‌ها توسط نیروهای انتظامی توقیف شده است. در کشورهایی که عاملان حکومت برای دخالت در امور مؤسسات معین، دارای انگیزه‌های سیاسی نیز هستند، قوانین اینچنینی براحتی مورد سوء استفاده قرار میگیرد. خوشبختانه، برای فرار از چنین تله های قانونی، مجبور نیستید تا نسخه های اصلی نرم‌افزارها را تهیه و قیمت های کلان برای آن‌ها بپردازید.

برای حل این معضل، توصیه می‌شود که از [*رایگان افزارها*](/fa/glossary#Freeware) یا [*نرم افزارهای آزاد و متن باز*](glossary#FOSS) برای جایگزین کردن برنامه‌های مورد نیاز، و خصوصا آن‌هایی که فاقد محوز هستند، استفاده کنید. این‌گونه نرم‌افزارها غالباً توسط افراد داوطلب و مؤسسات غیرانتفاعی تهیه، توزیع و به – روز رسانی شده، و بصورت رایگان در اختیار کاربران قرار می گیرند. خصوصا نرم افزارهای آزاد و متن باز در مجموع از امنیت بیشتری نسبت به [*برنامه‌های تجاری*](/fa/glossary#Proprietary_software) برخوردارند، زیرا به صورت کاملاً شفاف نوشته شده و [*کد مبداء*](/fa/glossary#Source_code) آن‌ها آزادانه در اختیار همه قرار دارد. بنابراین افراد متخصص در گوشه و کنار دنیا به کدها دسترسی داشته و حتی در صورت وجود اشکال می‌توانند براحتی نسبت به برطرف کردن آن اقدام کنند.   

بسیاری از [*نرم افزارهای آزاد و متن باز*](glossary#FOSS) به لحاظ شکل ظاهر و کارآیی شباهت زیادی به نسخه های تجاری (دارای حق مولف) مشابه خود دارند. از [*نرم افزارهای آزاد و متن باز*](glossary#FOSS) می توانید همراه یا در کنار نرم افزارهای تجاری مانند سیتم عامل ویندوز، بدون بروز هیچ مشکلی استفاده کرد. حتی اگر همکاران شما از نسخه تجاری برنامه های خاصی استفاده می کنند شما می توانید همچنان به آسانی اطلاعات و فایل های خود را با آنان به اشتراک گزارید.  بطور خاص، می توانید برنامه هایی چون اینترنت اکسپلورر، Outlook یا Outlook Express و Microsoft Office را به ترتیب با برنامه هایی مانند فایرفاکس، Thunderbird و [LibreOffice](https://www.libreoffice.org/) جایگزین کنید. 

 برای اینکار می‌توانید نسخه [*LiveCD*](/fa/glossary#LiveCD) سیستم عامل [*Ubuntu Linux*](http://www.ubuntu.com/) بارگزاری یا دانلود کرده و آن را بر روی CD یا DVD کپی کنید. سپس CD یا DVD را در درایو مربوطه قرار داده و رایانه خود را راه اندازی مجدد کنید. در نتیجه وقتی رایانه شما برنامه مزبور را از روی درایو  CD یا DVD اجرا کرده و اصطلاحاً بالا بیاید، سیستم عامل رایانه شما به  [*GNU/Linux*](/fa/glossary#GNU_Linux) تغییر خواهد یافت. اکنون فرصت آن را خواهید داشت تا این سیستم عامل جدید را ارزیابی کرده در مورد استفاده آتی از آن تصمیم بگیرید. ضمناً لازم نیست نگران باشید، هیچیک از تغییرات فوق دائمی نیستند. برای بازگرداندن رایانه به شرایط پیشین، تنها کافی است رایانه را خاموش و Ubantu [*LiveCD*](/fa/glossary#LiveCD) را از درایو خارج کنید. پس از راه اندازی مجدد رایانه، سیستم عامل به ویندوز بازگشته و تمامی برنامه‌ها، تنظیمات سیستم، و داده‌های شما به همان ترتیب فبل در جای خود قرار خواهند داشت. Ubantu علاوه بر داشتن امنیت بیشتر، که از مزایای نرم افزارهای آزاد و متن باز است، ابزار به – روز رسانی ساده‌ای نیز  دارد که مانع از قدیمی و ناامن شدن سیستم عامل و بسیاری از دیگر برنامه‌های مورد استفاده شما می شود.



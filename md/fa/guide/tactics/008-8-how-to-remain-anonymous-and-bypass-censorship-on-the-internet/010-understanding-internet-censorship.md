

---

lang: fa
community: guide
type: tactics
legacy: True
child: True
weight: 1
depth: 3
title: Understanding Internet censorship

---

بر اساس تحقیقات انجام شده توسط مؤسسه [OpenNet Initiative](http://opennet.net/) و [سازمان گزارشگران بدون مرز (RSF)](http://www.rsf.org/) در تعدادی از کشورها شمار زیادی از تارنماهای منعکس کننده‌ی مطالب اجتماعی، سیاسی و مسائل مرتبط با امنیت ملی فیلتر می‌شوند. در این کشورها معمولاً فهرست کاملی از تارنماهای مسدود شده منتشر نمی‌شود. طبیعی است دولت‌های این کشورها برای آن که کنترل کاملی بر نحوه‌ی ارتباطات شهروندان از طریق اینترنت داشته باشند، تارنماها و پراکسی‌های شناخته شده‌ی ارائه دهنده ابزارها و روش‌های مقابله با سانسور اینترنت را نیز مسدود می‌کنند.

علی رغم آن که در بند ۱۹ اعلامیه‌ی جهانی حقوق بشر به صراحت بر تضمین حق دست‌رسی آزاد به اطلاعات تأکید شده است، اما متأسفانه تعداد کشورهایی که مبادرت به سانسور محتویات شبکه اینترنت می‌کنند رو به افزایش است. هرچه تمایل به سانسور اینترنت در میان کشورهای مختلف رو به گسترش می‌رود، ابزارهای مقابله با این‌گونه سانسورها که توسط حامیان حقوق بشر، فعالان سیاسی، برنامه‌نویسان و افراد داوطلب روز به روز گسترده شده و در اختیار تعدادی بیش‌تری از کاربران اینترنت قرار می‌گیرند. 

پیش از آن که به بحث درباره‌ی روش‌های مختلف عبور از (یا دورزدن) سانسور اینترنت بپردازیم، ابتدا باید با نحوه عمل‌کرد سیستم‌های فیلترینگ آشنا شوید. در همین رابطه، نگاهی به مدل ساده شده زیر که نشانگر نحوه اتصال کاربران با اینترنت است می‌اندازیم



### اتصال به شبکه اینترنت ###

![](/sites/securitybkp.ngoinabox.org/security/files/img/1-en.png)

در هر کجا که باشید چه در خانه، محل کار، محل تحصیل، کتاب‌خانه یا کافی‌نت، اولین قدم برای اتصال به اینترنت از طریق شرکت فراهم کننده خدمات اینترنتی [*ISP*](/fa/glossary#ISP) انجام می‌گیرد. [*ISP*](/fa/glossary#ISP) برای رایانه‌ی شما یک [*آدرس IP*](/fa/glossary#IP_address) تعیین می‌کند یا به عبارت فنی، یک [*آدرس IP*](/fa/glossary#IP_address) به رایانه اختصاص می‌دهد. این آدرس از آن نظر مهم است که سایر خدمات شبکه‌ی اینترنت از این آدرس برای فرستادن اطلاعاتی از قبیل رایانامه (ایمیل) و صفحه‌های وب مورد تقاضای شما استفاده می‌کنند. جالب این‌جاست که اگر کسی [*آدرس IP*](/fa/glossary#IP_address) شما را بداند، احتمالاً قادر است شهر محل اقامتتان را تشخیص دهد. حتا این روزها، با توجه به فن‌آوری‌های موجود، امکان تعیین نسبی محل زندگی شما نیز وجود دارد.

- **ISP شما** به راحتی می‌تواند مشخص کند که در کدام ساختمان زندگی می‌کنید، هم‌چنین اگر برای اتصال به اینترنت از مودم استفاده می‌کنید، قادر است تا حد تعیین شماره تلفن شما نیز پیش برود.
- اگر از **کتاب‌خانه، کافی‌نت یا محل کار** خود به شبکه‌ی اینترنت وصل شوید، مسئولان شبکه کاملاً می‌دانند که از کدام رایانه و در چه زمانی برای اتصال به شبکه استفاده کرده‌اید. هم‌چنین پورت استفاده شده یا نقطه‌ی دست‌رسی بیسیم شما به اینترنت نیز مشخص خواهد شد.
- با توجه به موارد می‌توان این فرض را محتمل دانست که **نهادهای دولتی** با توجه به اختیارهایی که به لحاظ کنترل و نظارت بر این مرکزها دارند، می‌توانند به آسانی از طریق آن‌ها به اطلاعات مربوط به شما دست پیدا کنند.

[*ISP*](/fa/glossary#ISP) برای ایجاد ارتباط بین شما و سایر نقاط دنیا از ظریق شبکه اینترنت، در مرحله اول باید شما را به زیرساخت‌های اینترنتی کشور خودتان وصل کند. در مورد مقصد هم همین وضع صادق است. مقصد هم پیش از قابل دسترسی شدن، باید از طریق یک سرویس دهنده اینترنت یک آی.پی. دریافت کرده، و به زیر ساخت اینترنت محل خود متصل شود. با نگاهی به مدل ساده فوق که عاری از جزئیات فنی است، متوجه خواهید شد که با بکارگیری ابزارهای مناسب فیلترشکن چگونه می‌توان سانسور اینترنت را دور زد.


### تارنماها چگونه فیلتر می‌شوند ###

اصولاً برای مشاهده هر تارنمای –به ویژه اگر ارتباط اینترنتی بدون فیلتر داشته باشید- مراحل کار به این ترتیب است که [*آدرس IP*](/fa/glossary#IP_address) رایانه همراه با درخواست شما برای اتصال به سرور [*ISP*](/fa/glossary#ISP) تارنمای مذکور، به [*ISP*](/fa/glossary#ISP) شما فرستاده می‌شود. اما اگر در جایی زندگی می‌کنید که به اینترنت آزاد دست‌رسی ندارید، نحوه‌ی کار بدین شکل تغییر می‌کد که پس از درخواست برای مشاهده‌ی صفحه‌ی وب مورد نظر، [*ISP*](/fa/glossary#ISP) شما ابتدا نام آن تارنما را با [*فهرست سیاه*](/fa/glossary#Blacklist) چک کرده و سپس تصمیم می‌گیرد که آیا به درخواست شما پاسخ مثبت دهد یا خیر. 

در برخی موارد، اعمال فیلترینگ منحصرا از جانب سازمان‌های وابسته به دولت صورت گرفته و [*ISP*](/fa/glossary#ISP)ها در آن نقشی ندارند. [*فهرست سیاهی*](/fa/glossary#Blacklist) معمولا در بردارنده‌ی [*نام دامنه*](/fa/glossary#Domain_names)ها می باشد مثلا ممکن است نام دامنه‌ی www.blogger.com و نه [*آدرس IP*](/fa/glossary#IP_address) تارنمای بلاگر فیلتر شده باشد.  در برخی کشورها نیز از نرم‌افزارهای فیلترینگ به جای مسدود کردن تارنماها، برای بررسی محتوای ارتباطات اینترنتی کاربران استفاده می‌شود. با کمک این نرم‌افزارها، صفحه‌های مورد تقاضای کاربران در جست‌وجوی کلمه‌های کلیدی حساس، پایش شده و سپس در مورد امکان ایجاد ارتباط تصمیم گرفته می‌شود. گاهی اگر به یک تارنمای مسدود شده مراجعه کنید، باید پیغامی که علت بلوکه شدن آن تارنما را توصیح می‌دهد در مقابل شمل ظاهر شود. این کار در همه جا عمومیت ندارد و برخی زمان‌ها حتا از پیام‌های خطای غیر واقعی برای گمراه کردن کاربران استفاده می‌شود. از مثال این‌گونه پیام‌ها می‌توان به مواردی چون خطای مرتب با پیدا نشدن صفحه یا اشتباه تایپ شدن آدرس اشاره کرد. 

به طور کلی به جای صرف وقت برای آگاهی یافتن از این که در کشور محل اقامت شما از چه نوع تکنیک‌های فیلترینگ و با چه نقاط قوت و ضعفی استفاده می‌شود، ساده‌تر آن است که فرض را بر وجود بدترین حالت ممکن بگزاریم. به عبارت دیگر فرض بر این است که:

- ترافیک اینترنت شما برای یافتن کلمه‌های کلیدی پایش می‌شود
- اعمال فیلترینگ به طور مستقیم و در سطح ISP انجام می‌شود
- تارنماهای مسدود شده، بر اساس [*آدرس IP*](/fa/glossary#IP_address) و [*نام دامنه*](/fa/glossary#Domain_names) در فهرست سیاه قرار داده شده‌اند
- ممکن است پیام‌هایی که در توضیح علت عدم دست‌رسی به یک تارنما ارائه می‌شود، غیرواقعی و گمراه‌کننده باشد.

از آن‌جایی که -صرفن ظر از شیوه‌های فیلترینگ اعمال شده- می‌توان از مناسب‌ترین و کارآمدترین ابزارهای فیلترشکن استفاده نمود، ضرری ندارد تمامی فرض‌های بدبینانه‌ی بالا را متصور باشید.


	
<div class="background" markdown="1">
منصور: بنابراین، اگر من روزی نتوانم به وب‌نوشتمان دست‌رسی پیدا کنم ولی دوست ما در خارج از کشور هم‌چنان به آن دست‌رسی داشته باشد، یعنی دولت وبلاگ ما را مسدود کرده است؟

مریم: نه لزوما. ممکن است مشکلاتی فنی باعث شود که افرادی که از داخل کشور سعی دارند تا وب‌نوشت ما را مشاهده کنند قادر به انجام این کار نباشند یا ممکن است رایانه‌ی تو دارای اشکالاتی باشد که نتواند برخی از صفحه‌های وب را به شکل صحیح نمایش دهد. اما ظر تو تا حدی هم درست است. در آن حالت بهتر است سعی کنی تا با استفاده از یک فیلترشکن به وب‌نوشت مراجعه کنی. چراکه اکثر فیلترشکن‌ها به سرورهای پراکسی خارج از کشور متکی هستند و استفاده از آن‌ها درست مانند آن است که از فردی در خارج از کشور تقاضا کنی که این کار را برای تو انجام دهد.
</div>





---

lang: fa
community: guide
type: tactics
legacy: True
child: False
weight: 011
title: 11. How to use smartphones as securely as possible

---

در  [***فصل ۱۰: چگونه می توان از تفن های همراه با امنیت هر چه تمام تر استفاده کرد***](chapter-9) ما در باره چالش های امنیتی استفاده از تلفن های همراه ساده بحث کردیم - از جمله مسائل مربوط به مکالمات صوتی و خدمات ارسال پیامک (SMS/MMS).  این تلفن ها عمدتا (اگر نه انحصارا) از شبکه های خدمات دهنده تلفن همراه برای انتقال مکالمات تلفنی و داده ها استفاده می کنند.

پیشرفت های بدست آمده در زمینه فن آوری اکنون این امکان را فراهم آورده است که تلفن های همراه بتوانند خدمات و ویژگیهایی شبیه به رایانه های رومیزی یا قابل حمل  را ارائه دهند.  این تلفن های هوشمند روشهای متعددی را برای ایجاد ارتباط و ضبط و انتشار رسانه ها ارائه می دهند.  جهت ارائه این توانمندیها، تلفن های هوشمند نه تنها از شبکه تلفن همراه استفاده می کنند، بلکه همچنین این امکان را دارند که از طریق ارتباط بیسیم (مشابه یک رابانه قابل حمل در یک کافه اینترنتی) یا از طریق ارتباطات داده ای فراهم شده از طرف اپراتور تلفن همراه، به اینترنت وصل شوند.

بنابراین، علاوه بر اینکه می توانید با استفاده از تلفن های هوشمند مکالمات تلفنی انجام دهید، بهتر است آنها را به عنوان دستگاه های رایانه ای کوچک در نظر بگیرید.  این بدان معنی است که سایر مطالب موجود در این کتابچه راهنما همانقدر به استفاده شما از رایانه ربط پیدا می کند، با کاربرد تلفن هوشمند شما نیز در ارتباط است.

تلفن های هوشمند معمولا گستره وسیعی از توانمندیها را ارئه می دهند - مرور اینترنت، خدمات ایمیل، ارسال پیام صوتی و فوری از طریق اینترنت، ضبط، ذخیره سازی، و ارسال صدا، تصویر، و ویدئو، استفاده از شبکه های اجتماعی، انجام بازی های چند-نفره، انجام امور بانکی، و بسیاری فعالیت های دیگر.  با وجود این، بسیاری از این ابزارها و ویژگیها مسائل امنیت خاص خود را بهمراه داشته یا بر میزان خطرات امنیتی می افزایند.

به عنوان مثال، برخی از تلفن های هوشمند دارای امکان تعیین موقعیت جغرافیایی ([*GPS*](Glossary#GPS)) هستند، یعنی بطور پیش فرض می توانند موقعیت دقیق جغرافیایی شما را اپراتور شبکه تلفن همراه، یا بسیاری از برنامه هی کاربردی موجمود بر روی تلفنتان (مانند شبکه های اجتماعی، مسیر نشان ها، برنامه های مرور اینترنت، و برخی برنامه های دیگر) اطلاع دهند.  همانگونه که پیش از این ذکر شد،  تلفن های همراه، اطلاعات موقعیت مکانی شما را به اپراتور شبکه تلفن همراه انتقال می دهند (به عنوان بخشی از کارکرد معمول تلفن های همراه).  اما، توانمندیهای GPS اضافی نه تنها بر دقت اطلاعات مکانی مربوط به شما می افزاید، بلکه تعداد مکان هایی را که این اطلاعات بدانجا روانه می شوند را نیز افزایش می دهد.

از آنجاییکه اطلاعات مطرح شده در [***فصل ۱۰: چگونه می توان از تفن های همراه با امنیت هر چه تمام تر استفاده کرد***](chapter-9)  با کاربرد تلفن هوشمند نیز در ارتباط است، بهتر است که خطرات مرتبط با استفاده از تلفن های همراه را مجددا مطالعه کنید.

در [***فصل ۱۰***](chapter-9) مطالبی از  قبیل استراق سمع، شنود SMS یا مکالمات تلفنی، مسائل مربوط به سیم کارت ها، و بهترین روش ها مورد بحث قرار گرفته است.

در این فصل، ما نگاهی خواهیم انداخت به چلش های امنیتی اضافی که استفاده از تلفن های هوشمند به همراه می آورد.

### کیف های زنانه، کیف های پول، تلفن های هوشمند ###

ما بطور غریزی نسبت به مراقبت از کیف پول خود آگاهی داریم، زیرا اطلاعات حساسی در آنها نگهداری می شود، و گم کردن آنها حریم شخصی و امنیت ما را خدشه دار خواهد کرد.  افراد نسبت به حجم اطلاعات شخصی که در تلفن های هوشمند خود ذخیره کرده و به همراه دارند آگاهی کمی دارند، و گم شدن تلفن همراه از نظر آنها نوعی آزار تلقی می شود تا یک خطر.  همچنین اگر از نظر شما تلفن هوشمند به مانند ابزار رایانه مانندی است که همواره به شبکه وصل بوده و در همه جا همراه شماست، آنگاه می توان به تفاوت مهم بین نگهدارنده اطلاعات محرمانه و غیرفعال (مانند یک کیف پول) و نگهدارنده فعال و پویایی مانند یک تلفن هوشمند پی برد.

با یک مثال ساده می توان این تفاوت را روشن ساخت:

محتویات کیف پول خود را خالی کرده و تعداد اقلام حساس را بشمارید.  این اقلام بطور مثال ممکن است شامل:
- تصاویر عزیزانتان (مثلا ۵ عکس)

- کارت های شناسایی (گواهینامه رانندگی، کارت های عضویت، کارت  های خدمات رفاه اجتماعی)

- اطلاعات بیمه و سلامتی (مثلا ۲ کارت)

- پول (مثلا ۵ اسکناس)

- کارت اعتباری/کارت بدهکاری (مثلا ۳ کارت)

اکنون، محتویات تلفن هوشمند خود را بررسی کنید.  یک کاربر معمولی تلفن هوشمند ممکن است مقدار بسیار بیشتری و حتی در برخی موارد بسیار ارزشمند تر از اقلام فوق را در تلفن هوشمند خود پیدا کند:

- تصاویر عزیزان (مثلا ۱۰۰ عکس)

- برنامه های مدیریت ایمیل و رمزهای عبور آنها

- ایمیل ها (مثلا ۵۰۰ ایمیل)

- ویدئو ها (مثلا ۵۰ ویدئو)

- برنامه های کاربردی مربوط به استفاده از شبکه های اجتماعی و رمزهای عبور آنها

- برنامه های کاربردی برای انجام امور بانکی (به امکان دسترسی به حساب های بانکی)

- اسناد مهم

- سوابق مکالمات و ارتباطات حساس

- ارتباط زنده با اطلاعات حساس شما

هر چه بیشتر از تلفن های هوشمند استفاده کنید، باید به میزان بیشتری از خطرات مربوط به آنها و اقدامات احتیاطی لازم آگاهی پیدا کنید.  تلفن های هوشمند، فزونسازهای قوی و توزیع کننده اطلاعات شخصی شما هستند.  آنها به گونه ای طراحی شده اند تا حداکثر امکانات ارتباطی را ارائه داده و بطور پیش فرض شما را به شبکه های اجتماعی متصل کنند.  زیرا، اطلاعات شخصی شما اطلاعات ارزشمندی که می تواند جمع آوری شده ، مورد جستجو قرار گرفته و فروخته شود.

در [***فصل ۵: چگونگی بازیابی اطلاعات از دست رفته***](chapter-5)  ما در باره اهمیت تهیه نسخه پشتیبان از داده ها صحبت کردیم.  این امر خصوصا در مورد تلفن های هوشمند مصداق پیدا میکند.  گم کردن تلفن همراه بدون داشتن نسخه پشتیبان از اطلاعات مهم درون آن (مانند اطلاعات افرادی که با آنها در تماس هستید) در یک مکان امن؛ فاجعه آمیز خواهد بود.  علاوه بر تهیه نسخه پشتیبان از داده های خود، اطمینان حاصل کنید که نسبت به احیای داده ها نیز اطلاعات لازک را کسب نمایید.  یک نسخه کاغذی از مراحلی که باید برای احیای داده انجام شود را نیز نگهداری کنید تا در صورت ضرورت بتاونید سریعا عمل احیای اطلاعات را انجام دهید.

این فصل را با معرفی برخی تلفن های هوشمند ساده آغاز می کنیم - همراه با توضیح سیستم های عامل و تنظیم برخی روشهای ساده  برای ایمن کردن اطلاعات و ارتباطات.  در قسمت های باقیمانده این فصل، به شرح اقدامات احتیاطی خاص مربوط به کاربردهای متداول تلفن های هوشمند خواهیم پرداخت.  بخش هایی که در ادامه می آید، جوانب امنیتی موارد زیر را تشریح خواهد کرد:


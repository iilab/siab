

---

lang: fa
community: guide
type: tactics
legacy: True
child: True
weight: 3
depth: 3
title: Maintaining a healthy environment for your computer hardware

---

رایانه‌ها مانند هر ابزار الکترونیکی دیگر بسیار حساس هستند. نوسانات جریان برق، حرارت زیاد، گرد و غبار، رطوبت بالا یا ضربه‌های فیزیکی از عواملی هستند که به رایانه ها آسیب می‌زنند. توجه به نکات زیر به شما کمک می‌کند تا رایانه و تجهیزات شبکه‌ای خود در برابر چنین خطراتی محافظت کنید:

- قطع یا نوسانات جریان برق به رایانه‌ها صدمه می زند. این قبیل شوک‌های الکتریکی باعث از کار افتادن سخت دیسک، از بین رفتن اطلاعات موجود در آن یا آسیب دیدن قطعات الکترونیک درون رایانه‌ها می‌شود.

- اگر بودجه‌ی کافی در اختیار دارید، برای رایانه‌های اصلی محل کار خود از دستگاه [*UPS*](/fa/glossary#UPS) استفاده کنید. [*UPS*](/fa/glossary#UPS) در هنگام قطع جریان برق به کار می‌افتد و ضمن تثبیت جریان الکتریسیته، برق مورد نیاز رایانه‌ی متصل به خود را برای مدتی محدود تامین می‌کند.

- حتا اگر امکان خرید [*UPS*](/fa/glossary#UPS) برای شما وجود ندارد، استفاده از فیلتر یا تجهیزات جلوگیری از نوسانات جریان برق، می‌تواند رایانه‌ها و سایر سخت‌افزار حساس شما را در قبال چنین خطراتی محافظت کند.

- قبل از وصل کردن دستگاه‌های حساس، وضعیت برق محل کار یا منزل خود را بررسی کنید. حتماً از پریزهایی استفاده کنید که دارای سه سوراخ باشد. در این گونه پریزها معمولاً سوراخ سوم مخصوص اتصال به زمین است. در صورت امکان برای یک یا دو روز اول از دستگاه‌ها یا وسایل ارزان‌قیمت (مثل لامپ یا پنکه) برای تست کردن جریان برق استفاده کنید. بدین ترتیب در صورت وجود اشکال احتمالی، رایانه و تجهیزات الکترونیکی گران‌قیمت شما از خطر مصون می‌مانند.

- به طور کلی برای جلوگیری از وقوع حادثه‌های ناخواسته، وسایل سخت‌افزاری مهم را در محل‌های پر عبور، اتاق انتظار/پذیرش و دیگر مکان‌های این‌چنینی قرار ندهید. [*UPS*](/fa/glossary#UPS)ها، فیلترهای برق، تثبیت‌کننده‌های نوسان برق، کابل‌ها و سیم‌های سیار خصوصا آن‌هایی که به سرورها و تجهیزات شبکه متصل می‌باشند، نبایستی در جاهایی قرار گیرند که برخورد ناخواسته‌ی پای افراد با آن‌ها برای شما دردسرساز شود.




---

lang: fa
community: guide
type: tactics
legacy: True
child: False
weight: 002
title: 2. How to protect your information from physical threats

---

هر قدر هم که برای بالا بردن ضریب امنیت دیجیتالی رایانه d خود زحمت کشیده باشید، باز هم ممکن است روزی از خواب بیدار شده و ببینید که همه یا بخشی از اطلاعات شما بنا به دلایل مختلف (تصادفی یا عمدی) تخریب شده، به سرقت رفته، یا آسیب دیده است. اتفاقاتی نظیر نوسانات جریان برق، باز گذاشتن پنجره پس از ترک اتاق یا حتا برگشتن لیوان چای، ممکن است منجر به از بین رفتن تمامی اطلاعات یا خراب شدن رایانه‌ی شما بشود. بنابراین داشتن برنامه‌ای مدون برای ارزیابی خطرات احتمالی و هم‌چنین ایجاد شرایط مساعد محیطی در محل استقرار رایانه‌ها و داشتن یک [*سیاست امنیتی*](/fa/glossary#Security_policy) نوشته شده، از اهمیت خاصی برخوردار است.


<div class=background markdown=1>
حمید و کامران دو پزشک عمومی هستند که سرپرستی یک درمانگاه خیریه را در منطقه‌ای محروم در شمال غربی ایران بر عهده دارند. بیش از یک دهه آن‌ها به مردم محروم این منطقه کمک کرده و به آن‌ها خدمات درمانی می‌دهند. اکنون این دو پزشک طرحی را برای درخواست بودجه‌ی لازم برای تهیه و خریداری تعدادی رایانه جدید و تجهیزات راه‌اندازی شبکه برای درمانگاه خود، آماده می‌کنند. آن‌ها باید این طرح را به گروهی از افراد خیر که مسئولیت تأمین بودجه‌ی درمانگاه را بر عهده دارند ارائه دهند. از آن‌جایی که این درمانگاه در منطقه‌ای واقع شده است که هم به لحاظ اقتصادی و هم از جهت امکانات زیربنایی از شرایط مساعدی برخوردار نیست و تا حدودی نیز ناامن است، این دو پزشک و افراد خیر باید اطمینان یابند که اقلامی را که می‌خواهند خریداری نمایند نه تنها در برابر تهدیدات غیرقیزیکی مانند حمله‌ی هکرها و آلوده شدن به ویروس‌های رایانه‌ای امن است، بلکه در مقابل خطراتی چون سرقت، طوفان، نوسانات الکتریکی و سایر بلایای طبیعی نیز مصون خواهند ماند. بهه همین خاطر کامران و حمید از سرور که یک تکنیسین کامپیوتر محلی است می‌خواهند تا آن‌ها را در تهیه طرحی مناسب برای تقویت امنیت فیزیکی رایانه‌ها و تجهیزات شبکه‌ی پیش‌بینی شده در طرح در خواستی، یاری دهد.
</div>



### آن‌چه در این فصل می‌آموزید: ###

- اطلاعات بیشتری در مورد [*خطرات فیزیکی*](/fa/glossary#Physical_threats) که رایانه شما و اطلاعات موجود در آن را تهدید می‌کند
- چگونه به بهترین نحو ممکن از تجهیزات رایانه‌ای خود در برابر تهدیدات مراقبت کنید
- چگونه محیط کاری سالمی برای ابزار رایانه‌ای و تجهیزات شبکه ایجاد کنید
- نکته‌هایی که لازم است در هنگام تدوین طرح امنیت رایانه‌های محل کار خود، مد نظر قرار دهید



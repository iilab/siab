

---

lang: fa
community: guide
type: tactics
legacy: True
child: False
weight: 007
title: 7. How to keep your Internet communication private

---

راحتی کار، مقرون به صرفه بودن، و انعطاف پذیری از ویژگیهایی است که خدمات اینترنتی چون ایمیل و پیام فوری را تبدیل به سرویسهای ارزشمند و مفید برای بسیاری از کاربران اینترنت حتی آن‌هایی که دسترسی محدودی به اینترنت دارند، می کند. آن دسته از کاربران که از اینترنت سریعتر و مطمئن تری استفاده می کنند، ابزارهاای چون [*Skype*](glossary#Skype) ، [*Jitsi*](https://jitsi.org/) و *صدا بر روی IP*  یا [*VoIP*](glossary#VoIP) را که از همان خصوصیات برخوردارند، بیشتر مورد استفاده قرار میدهند. جای تأسف اینجاست که این نوع خدمات دیجیتالی در مقایسه با همتاهای سنتی خود به لحاظ مراقبت از حریم خصوصی و حفاظت از اطلاعات محرمانه کاربران، کمتر قابل اعتمادند. البته این مساله، موضوع تازه‌ای نیست. اگر کسی تحت نظر باشد، نامه‌هایی که از طریق پست ارسال می شود، مکالمات تلفنی و پیامک ها نیز قبال شنود هستند.

تفاوت عمده بین روشهای ارتباط دیجیتال مبتنی بر اینترنت و شیوه‌های سنتی ارتباطات آنست که اولی این انتخاب را به شما میدهد تا میزان امنیت خود را تعیین کنید. اگر در هنگام ارسال ایمیل . ارسال پیام‌های آنلاین و مکالمات [*VoIP*](glossary#VoIP) از روشهای ناامن استفاده کنید، قدر مسلم در مقایسه با شیوه نوشتن نامه‌های دستی و مکالمات تلفنی معمولی، از ایمنی کمتری برخوردار خواهید بود. زیرا رایانه های پرقدرت مجهز به ابزار مناسب براحتی می‌توانند حجم وسیعی از اطلاعات را از نظر نام فرستنده، گیرنده و برخی لغات کلیدی دیگر جستجو کرده و هر مطلب مورد علاقه را به صاحبان خود گزارش دهند. ولی اگر قرار باشد که تحقیق و تفحص مشابه این را در مورد روشهای قدیمی ارتباطات انجام داد، به منابع و صرف انرژی به مراتب بیشتری نیاز است. با وجود این، اگر احتیاط های لازم اعمال شود، عکس آن صادق خواهد بود. در دنیای امروز، انعطاف پذیری ابزارهای ارتباط اینترنتی و قدرت روشهای مدرن [*رمزنگاری*](glossary#Encryption)، توان امنیتی را به شما می‌بخشد که زمانی فقط نیروهای نظامی و سازمان های امنیتی از آن برخوردار بودند.
 
شما می‌توانید با پیروی از راهکارها و استفاده از نرم افزارهایی که در این فصل به شما معرفی میشوند، سطح امنیت ارتباطی خود را به میزان قابل ملاحظه ای ارتقا بخشید. خدمات ایمیل [*RiseUp*](glossary#RiseUp)، افزونه Off the Record ([*OTR*](glossary#OTR)) برای برنامه پیام فوری [*Pidgin*](glossary#Pidgin)، افزونه های [*Firefox*](glossary#Firefox) و [*Enigmail*](glossary#Enigmail) برای کلاینت ایمیل [*Thunderbird*](glossary#Thunderbird) همگی جزو ابزارهای قدرتمند و عالی در این زمینه می باشند اما حتی استفاده از این ابزار نیز نمی‌تواند هیچ‌گاه نمی‌تواند امنیت حریم شخصی یک مکالمه معین را بطور صددرصد تضمین کند. باید توجه داشته باشید که همواره خطراتی وجود دارند که ممکن است از نظر دور مانده باشند، به عنوان مثال عدم آگاهی از وجود یک نرم‌افزار [*keylogger*](glossary#Keylogger) در رایانه شما، یا فردی که پشت درب ارتاق شما در حال استراق سمع است و مواردی از این قبیل همیشه باید در نظر گرفته شوند.

هدف از این فصل ارائه راهکارهای مناسب برای کاستن از میزان تهدیدات و خطرهایی است که حتی ممکن است در حال حاصر متوجه شما نباشد. این راهکارها همچنین به شما کمک می‌کند از وقوع موقعیت های نامطلوب جلوگیری نموده و با انجام اقدام‌های لازم از افشا شدن اطلاعات محرمانه ای که مایل به عمومی شدن آن‌ها نیستید، ممانعت به عمل آورید. 



<div class="background" markdown="1">
هنگامه و مینا از اعضای فعال انجمن دانشجویی دانشگاهی در جنوب ایران می باشند. آن‌ها اخیراً نظرسنجی در مورد سیاست‌های اعلام شده از طرف مدیدیت جدید دانشگاه پیرامون امور ورزشی دانشجویان دختر انجام داده اند. آن‌ها پس از صرف هفته‌ها وقت برای جمع آوری اطلاعات و تکمیل پرسشنامه ها اکنون در فکر آنند که اقدامات لازم برای حفظ و مراقبت داده‌های گردآوری شده را انجام دهند. آن‌ها فقط اطلاعاتی را که بدان نیاز دارند در یک پارتیشن TrueCrypt ذخیره کرده و از آن تعدادی نسخه پشتیبان تهیه نموده و در مکانهای مختلف نگهداری می کنند. هنگامه و مینا در طی بررسی اطلاعات جمع آوری شده برای انتشار نتایج تحقیقاتشان متوجه این نکته شدند که بخشی از این اطلاعات را می بایستی با همکاران خود در سایر انجمن‌های دانشجویی دانشگاه‌های دیگر به اشتراک گذارند. اگرچه آن‌ها از پیش موافقت کرده‌اند که نامی از شرکت کنندگان در نظرسنجی برده نشود ولی می‌خواهند مطمئن شوند که مکاتبات آن‌ها از طریق ایمیل و پیام فوری در باره این موضوع بصورت خصوصی باقی بماند. پس از برقراری جلسه‌ای پیرامون اهمیت امنیت ارتباطات، هنگامه از شرکت کنندگان در جلسه می‌خواهد که اگر سوالی در ذهن دارند مطرح نمایند.
</div>


### آنچه در این فصل می آموزید: ###

- چرا اکثر خدمات ایمیل و پیام فوری ازامنیت لازم برخوردار نیستند
- چگونه می‌توان یک اکانت ایمیل جدید و ایمن بوجود آورد
- چگونه می‌توانید میزان امنیت اکانت ایمیل فعلی خود را ارتقا بخشید
- چگونه می‌توان از یک سرویس پیام فوری ایمن استفاده کرد
- چه کار باید کرد اگر فردی دیگر به اکانت ایمیل شما دسترسی پیدا کرده باشد


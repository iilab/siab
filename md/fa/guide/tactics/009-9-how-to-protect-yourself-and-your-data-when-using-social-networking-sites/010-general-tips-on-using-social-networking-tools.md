

---

lang: fa
community: guide
type: tactics
legacy: True
child: True
weight: 1
depth: 3
title: General tips on using social networking tools

---

**این پرسش‌ها را همیشه از خود بپرسید:**

- چه کسی می‌تواند به اطلاعاتی که در تارنما می‌گذارم، دست‌رسی داشته باشد؟
- چه کسی می‌تواند روی اطلاعاتی که در شبکه‌ی اجتماعی می گذارم، کنترل داشته باشد و مالکیت آن‌ها با کیست؟
- چه اطلاعاتی در می‌تواند از طریق افراد طرف تماس من، به افراد دیگر انتقال پیدا کند؟
- آیا اهمیت دارد که افراد طرف تماسم چه اطلاعاتی در مورد من را با دیگران به اشتراک گذارند؟ 
- آیا همه‌ی افرادی که با آن‌ها در ارتباط هستم، مورد اعتماد من هستند؟  



- همیشه سعی کنید تا از رمز عبور امن برای ورود به شبکه‌های اجتماعی استفاده کنید. اگر شخصی به شناسه‌ی شما دست‌رسی پیدا کند، در واقع به بسیاری از اطلاعات شما و همه‌ی کسانی که با آن‌ها از طریق شبکه‌ی اجتماعی در ارتباط هستید، دست‌رسی پیدا خواهد کرد. رمز عبور خود را مرتبا عوض کنید. برای اطلاعات بیشتر به بخش [۳. چگونگی ایجاد رمزهای عبور مطمئن و نگهداری از آن‌ها](/fa/chapter-3) مراجعه کنید.

- مطمئن شوید که تنظیم‌های امنیتی پیش‌فرض که شبکه‌ی اجتماعی به شما پیشنهاد داده را خوب درک کرده و راه تغییر آن را بدانید.

- در نظر داشته باشید که از **شناسه‌های جداگانه** یا حتا نام‌های مستعار و متفاوت برای فعالیت‌ها و تبلیغات استفاده کنید.

- به یاد داشته باشید که کلید استفاده از یک شبکه‌ی اجتماعی به صورت امن، اعتماد کردن به اعضای آن است. بنابراین داشتن شناسه‌های جدا ممکن است باعث تحقق این اعتماد شود.

- وقتی که در مکان عمومی و از طریق اینترنت عمومی به شبکه‌های اجتماعی وارد می‌شوید، مطمئن شوید که رمز عبور و جزئیات وارد شدن به آن تارنما را از تاریخچه و کش مرورگر رایانه‌ی عمومی کاملا از بین ببرید. برای اطلاعات بیشتر به بخش [۶. چگونگی حذف کامل اطلاعات محرمانه](/fa/chapter-6) مراجعه کنید.

- برای دسترسی به شبکه‌های اجتماعی به جای http از https استفاده کنید. این کار برای حفاظت از نام کاربری، رمز عبور و اطلاعات دیگری که در شبکه‌های اجتماعی گذاشته‌اید، لازم است. بهتر است که به جای آدرس‌هایی که با http  شروع می‌شوند، از آدرس‌های اینترنتی استفاده کنید که با  https آغاز می‌شوند. با این کار لایه‌ای دیگر بر سپرهای دفاعی شما خصوصا هنگامی که می خواهید با استفاده از یک مرورگر به شناسه‌ی شبکه‌ی اجتماعی خود بروید، اضافه می‌شود. برای اطلاعات بیشتر به بخش [چگونگی ناشناس ماندن و راههای مقابله با سانسورهای اینترنتی](/fa/chapter-8) سری بزنید

- در مورد میزان اطلاعاتی شخصی که که از خود می‌گذارید -حتا اگر افراد شبکه‌ی خود را می‌شناسید-، احتیاط به خرج دهید چرا که کپی کردن اطلاعات شما برای افراد بسیار ساده است.

- بیشتر شبکه‌های اجتماعی به شما این اجازه را می‌دهند که اطلاعات خود را با شبکه‌های اجتماعی دیگر ادغام کنید. برای مثال می‌توانید آخرین اخبار را روی شناسه‌ی توییتر خود بفرستید و به صورت خودکار، این اطلاعات در شناسه‌ی فیس‌بوک خود نیز بفرستید. وقتی که شناسه‌های شبکه‌ی اجتماعی خود را با هم ادغام می‌کنید بسیار محتاط عمل کنید چرا که ممکن است در یک تارنما دارای نام مستعار باشید اما در دیگری همه‌ی اطلاعات درست شما در حال نمایش باشد.
 
- در مورد بی‌طرف بودن محتواهایی که به شبکه‌های اجتماعی می‌فرستید، محتاط باشید. هرگز به شبکه‌های اجتماعی به چشم میزبان اولیه محتواهای خود نگاه نکنید. اگر دولت ناگهان از محتوای ناشایسته‌ای در شبکه های اجتماعی اطلاع پیدا کند، به راحتی می تواند دست‌رسی به آن شبکه اجتماعی را در محدوده خود مسدود کند. اداره‌کننده‌گان شبکه‌های اجتماعی ممکن است تصمیم به پاک کردن محتواهای مورد ایراد بگیرند چرا که این کار برای آن‌ها آسان‌تر است تا روبه‌رو شدن با قوانین سانسور یک کشور به خصوص.




---

lang: fa
community: guide
type: tactics
legacy: True
child: True
weight: 5
depth: 3
title: ទំនាក់ទំនងជាអក្សរ – SMS / សារជាអក្សរ

---

نباید برای فرستادن امن اطلاعات محرمانه‌ی خود به سرویس‌های پیامک اعتماد کنید. پیام‌هایی که رد و بدل می‌شوند به صورت متن ساده هستند که این کار آن‌ها را به ابزاری کاملا نامناسب برای مراودات محرمانه بدل می‌کند.

<div class="background" markdown=1>
برنا: چه می‌شود اگر من هیچ وقت از تلفن خود برای مکالمه استفاده نکنم و فقط آن را برای فرستادن و گرفتن پیامک مورد استفاده قرار دهم. اگر کسی در طی مکالمه صحبتی نکند، آن‌گاه امکان شنود نیز وجود ندارد، به علاوه فرستادن پیامک بسیار سریع انجام می‌شود، همین طور نیست؟

دلیر: لطفا صبر کنید. شنود و دست‌رسی به پیامک ساده‌تر است و هر کسی که به ترافیک اطلاعات شرکت خدمات‌دهنده تلفن دست‌رسی داشته یا حتا ابزار لازم را در اختیار داشته باشد، می‌تواند این پیام‌ها را گرفته و آن‌ها را که به صورت متن ساده در شبکه در حال گردش بوده و در انتقال از دکلی به دکل دیگر، شکار و مطالعه کند. 

برنا: جالب است. پس چه کار باید بکنم؟ نکند باید مثل دوران جنگ مطالبم را به صورت رمز بنویسم؟

دلیر: خب گاهی اوقات کفش‌های قدیمی راحت‌ترین کفش‌ها هستند. 
</div>

پیامک‌های فرستاده شده را شرکت سرویس‌دهنده خدمات تلفن همراه یا اشخاص ثالثی که ابزارهای گران‌قیمت لازم را در اختیار دارند می‌توانند شنود کرده و به محتویات آن‌ها دست‌رسی پیدا کنند. این اطلاعات علاوه بر محتوای پیام، اطلاعات دیگری از جمله شماره‌ی تلفن‌های فرستنده و گیرنده‌ی پیام و نیز زمان مخابره را نیز در خود ثبت کرده‌اند. نکته‌ی دیگر این که، پیامک‌ها می‌توانند به آسانی توسط اشخاص ثالث دست‌کاری شده یا جعل شوند.

بهتر است برقراری یک سیستم ارتباط سری همراه با کد رمز را بین خود و دریافت کننده پیام‌هایتان به عنوان یک گزینه‌ی مد نظر قرار دهید. این کدهای رمز به ارتباطات شما امنیت بیش‌تری بخشیده و هم‌چنین از این طریق می‌توانید از هویت فردی که با او ارتباط برقرار کرده‌اید اطمینان حاصل کنید. این گونه سیستم‌های رمز باید کاملآ بین شما و مخاطبتان مخفی نگه داشته شده و هر از چند گاهی کدهای توافقی بین خودتان را تغییر دهید.

پیامک‌ها پس از فرستادن هنوز هم قابل شنود می‌باشند:

* در بسیاری از کشورها، قانون (یا اهرم‌های فشار دیگر) شرکت‌های خدمات دهنده را ملزم می‌کند تا آرشیو پیام‌های فرستاده شده‌ی مشتریان را برای یک دوره‌ی زمان طولانی نگهداری کنند. در بسیاری از موارد، پیامک‌ها از طرف خدمات‌دهندگان برای اهداف تجاری، حساب‌داری یا دعاوی حقوقی نگهداری می‌شوند.

* پیامک‌های ذخیره شده در تلفن شما توسط هر فردی که تلفن شما را در اختیار بگیرد به آسانی قابل دست‌رسی می‌باشد. پاک کردن بلا فاصله پیامک‌های ارسالی و دریافتی را مد نظر قرار دهید.

* برخی تلفن‌ها از امکان غیر فعال کردن ذخیره و حفظ تاریخ‌نگار مکالمات انجام شده یا پیامک‌های ارسالی و دریافتی برخوردارند. این کار خصوصآ برای آنانی که فعالیت‌های محرمانه انجام می‌دهند حائز اهمیت می‌باشد. هم‌چنین اطمینان حاصل کنید که با تمامی امکانات و توانمندی‌های تلفن خود آشنایی کامل دارید. راهنمای تلفن‌تان را مطالعه کنید!


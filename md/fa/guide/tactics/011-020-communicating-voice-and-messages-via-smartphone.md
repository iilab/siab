

---

lang: fa
community: guide
type: tactics
legacy: True
child: True
weight: 2
depth: 3
title: Communicating (Voice and Messages) via Smartphone

---

## مکالمه امن ##

### مکالمه ساده تلفنی ###

در بخش [***۱۰.۲.۲ کارکرد های ساده، قابلیت ردگیری، و ناشناس ماندن***](/en/chapter_10_2_2) شیوه های متفاوتی را که شما برای کاهش دادن میزان ریسک شنود مکالماتتان در هنگام استفاده از تلفن همراه برای ارتباطات صوتی باید بکارببندید، شرح دادیم.

استفاده از امکان برقراری اینترنت تلفن های همراه یا اینترنت بدون سیم که اصطلاحا WiFi نامیده می شود امکان ارتباطی ایمن تری را برای افراد فراهم می آورد.  بعبارت دیگر، استفاده از [*VoIP*](/en/Glossary#VoIP) و بکارگیری ابزاری که ایمنی این روش ارتباطی را تضمین می کند، توصیه می شود.  برخی ابزارهای تلفن هوشمند، حتی می توانند برخی از این تدابیر امنیتی را به فراتر از VoIP یعنی به ارتباطات تلفنی تلفن های همراه نیز تعمیم دهند (به بخش **Redphone** در زیر مراجعه کنید).

در اینجا فهرستی از چند ابزار مختلف را همراه با مزیتها و معایب آنها برای شما شرح می دهیم:

### Skype ###

[*Skype*](glossary#Skype) مشهورترین برنامه کاربردی تجاری VoIP است که برای تمامی سیستم عاملهای تلفن های همراه در دسترس می باشد، و اگر از اینترنت بی شیم قابل اطمینانی استفاده می کنید، بسیار خوب عمل می کند.  

در [***بخش ۳***](/fa/seccommunication) از [***فصل ۷: چگونه می توانید از حریم شخصی خود در اینترنت محافظت کنید***](/fa/seccommunication) در مورد خطرات و علل خطرات استفاده از Skype و  اینکه در صورت امکان باید از استفاده از آن اجتناب کرد، توضیح دادیم.  بطور خلاصه، از آنجاییکه Skype در زمره نرم افزارهای متن باز قرار ندارد، نمی توان بصورت مستقا میزان امنیت آن را تایید کرد. علاوه بر این Skype در تملک مایکروسافت است که از حیث تجاری بدنبال آن است که بداند شما در چه زمان و در چه مکانی از Skype استفاده می کنید.  Skype همچنین ممکن است به نیروهای انتظامی اجازه دهد تا به سوابق مکالمات شما دسترسی پیدا کنند.

### سایر برنامه های VoIP ###

بطور کلی استفاده از VoIP رایگان (یا به میزان قابل ملاحظه ای ارزان تر از ارتباط از طریق تلفن همراه) بوده و رد پای کمتری از خود به جای می گذارد.  در واقع، مکالمه امن از طریق VoIP می تواند ایمن ترین راه برای برقراری ارتباط باشد. 

[**CSipSimple**](http://f-droid.org/repository/browse/?fdid=com.csipsimple&fdpage=4) یک برنامه قوی برای مدیریت VoIP در تلفن های متکی به سیستم عامل اندروید است که از حفاظت خوبی برخوردار بوده و دارای برنامه های تنظیمی ساده جهت سرویس هایIP مختلف VoIP می باشد.

[**Open Secure Telephony Network (OSTN)**](https://guardianproject.info/wiki/OSTN) و   سروری که از جانب پروژه Guardian فراهم شده است، [**ostel.me**](https://ostel.me)، در حال حاضر یکی از امن ترین ابزارهای ارتباطی برای مکالمات می باشد.  شناختن و اعتماد کردن به نهادی که سرور خدمات دهنده به مکالمات VoIP شما را در اختیار دارد، از موارد مهمی است که باید به آن توجه شود.  میزبان های این خدمات – دست اندرکاران [پروژه *Guardian*](https://guardianproject.info) – می باشند که شناخته شده بوده و از شهرت خوبی در میان جامعه برخوردارند.

در هنگام استفاده از CsipSimple شما هرگز بطور مستقیم با مخاطب خود در ارتباط قرار نمی گیرید، به جای آن تمامی داده های مربوط به مکالمات شما به سرور Ostel انتقال داده می شود.  با اینکار، ردیابی داده های شما و تشخیص اینکه با چه فردی صحبت می کنید بسیار دشوار می شود.  علاوه بر این،  Ostel  هیچیک از داده های شما به جز داده های مربوط به لاگین کردن به اکانتتان را ذخیره نمی کند.  تمای مکالمات شما و حتی فراداده های   (Metadata) شما که معمولا پنهان کردن آنها کاری بسیار دشوار است، مخدوش می شوند، زیرا نقل و انتقال اطلاعات شما از بصورت غیر مستقیم از طریق سرور ostel.me انجام می گیرد.  اگر CsipSimple را از  ostel.me دانلود کنید، برنامه بصورت از پیش تنظیم شده برای استفاده با ostel.me در اختیار شما قرار داده می شود، بدینترتیب نصب و استفاده از آن بسیار آسان خواهد شد.  

[**RedPhone**](https://play.google.com/store/apps/details?id=org.thoughtcrime.redphone) یک نرم افزار کاربردی آزاد و متن باز است که داده های صوتی انتقالی مکالمات شما و افراد دیگری که از همین برنامه در تلفن های خود استفاده می کنند را رمزنگاری می کند.  نصب و استفاده از این برنامه بسیار ساده است، زیرا این برنامه خود را با سیستم مکالمات معمولی شما و دفترچه تلفن شما ادغام می کند. اما افرادی که می خواهید از طریق این برنامه با آنها در تماس باشید نیز می بایستی RedPhone در تلفن های همراه خود نصب کنند.  برای راحتی استفاده، RedPhone از شماره تلفن همراه شما به عنوان شناسه (مانند نام کاربری در سایر خدمات VoIP) شما استفاده می کند.  اما، با اینکار ردگیری نقل انتقال داده های صوتی و مرتبط کردن آنها با شما، از طریق شماره تلفن همراهتان، بسیار ساده تر می شود. RedPhone از یک سرور مرکزی استفاده می کند، که نقطه تمرکز گرایی آن است، و RedPhone را(از لحاظ اعمال کنترل بر روی برخی داده های شما) در موقعیتی قوی قرار می دهد.

راهنماهای دستی برای  ostel.me، CsipSimple و  RedPhone در دست تهیه می باشند.  بنابراین، در این مدت، جهت کسب اطلاعات بیشتر به لینک های ارائه شده فوق مراجعه کنید.  


## ارسال امن پیامک ##

در هنگام ارسال SMS و استفاده از سرویس پیام فوری یا گپ زدن با استفاده از تلفن هوشمند خود باید محتاط باشید.

### SMS ###

همانطور که در [***فصل ۱۰.۲.۳ مکالمات پیامکی – SMS / Text messages***](/en/chapter_10_2_3) بدان پرداخته شد، ارتباط از طریق ارسال SMS بطور ذاتی از امنیت کافی برخوردار نیست.  هر کسی که به شبکه ارتباطات تلفن همراه دسترسی داشته باشد قادر خواهد بود تا مسیر پیام ها ردگیری و قطع کند، و این امری است که در بسیاری از موارد بصورت روزانه اتفاق می افتد.  در شرایط بحرانی از توسل کردن به ارسال پیام های SMS خودداری کنید.  همچنین هیچ روشی برای تایید اعتبار پیام های SMS وجود ندارد، بنابراین تشخیص اینکه آیا پیام در طول مسیرش به سوی گیرنده دچار تغییر شده است یا اینکه آیا فرستنده پیام واقعا همان شخص است که ادعا میکند، غیر ممکن است. 


### تامین امنیت SMS ###

[**TextSecure**](https://play.google.com/store/apps/details?id=org.thoughtcrime.securesms) یک ابزار  [*FOSS*](glossary#FOSS) است که برای ارسال و دریافت SMS امن در تلفن های دارای سیستم عامل اندروید بکار می رود.  این برنامه هم برای پیام های رمزگذاری شده و هم پیام رمزگذاری نشده کاربرد دارد، بنابراین شما می توانید از آن به عنوان برنامه پیش فرض SMS خود استفاده کنید.  برای تبادل پیام های رمزگذاری شده، ارسال کننده و دریافت کننده پیام می بایستی این برنامه را بر روی تلفن های همراه خود نصب کنند.  بنابراین شما باید از افرادی که بطور منظم با آنها در ارتباط هستید در خواست کنید تا این برنامه را مورد استفاده قرار دهند.  TextSecure در هنگام دریافت یک پیام رمزنگاری شده از جانب یک کاربر TextSecure دیگر، بطور اتوماتیک آن را تشخیص می دهد.  این برنامه همچنین به شما امکان می دهد تا پیام های رمزنگاری شده را به بیش از یک گیرنده ارسال کنید.  از آنجاییکه پیام ها بطور اتوماتیک امضا  می شوند، دستکاری در محتویات آنها تقریبا غیر ممکن است.  در راهنمای دستی TextSecure، ویژگیهای این ابزار و نحوه استفاده از آن شرح داده خواهد شد.

<div class=getstarted markdown=1>
Hands-on: Get started with the [*TextSecure Guide*](/en/textsecure_main)
</div>

### گپ زدن امن ###

طلاعاتی که در هنگام ارسال پیام فوری و گپ زدن با استفاده از تلفن همراه ایجاد می شود به میزان قابل ملاحظه ای در معرض خطر شنود قرار دارند.  این مکالمات ممکن است در آینده توسط دشمنان شما بر علیه شما بکار گرفته شود.  بنابراین بایستی در مورد اطلاعاتی که در هنگام نوشتن پیام های فوری بر روی تلفن همراهتان یا در هنگام گپ زدن رد و بدل می کنید بسیار محتاط باشید.

روشهایی امن برای ارسال پیام فوری و گپ زدن وجود دارد.  بهترین راه استفاده از متد رمزنگاری در هر دو سوی مکالمه است، بدینترتیب شما می توانید اطمینان حاصل کنید که فرد آنسوی مکالمه همان فرد مورد نظر شماست.

به عنوان یک برنامه مطمئن جهت ارسال پیامک و گپ زدن امن در تلفن های همراه منطبق بر آندروید، ما برنامه  [**Gibberbot**](https://guardianproject.info/apps/gibber/) را توصیه می کنیم.  Gibbrhot با استفاده از پروتکل ارسال پیامک [*Off-the-Record*](glossary#OTR) روش رمزنگاری ساده و مطمئنی را برای گپ زدن های شما ارایه می دهد.  این روش رمزنگاری هم امکان تعیین هویت فردی که در آنسوی مکالمه قرار دارد فراهم می آورد و هم هر جلسه گپ زدن را بصورتی مستقل از سایر جلسات حفط می کند، بدینتریب حتی در صورت افشاشدن محتویات یکی از جلسات گپ، امنیت سایر جلسات قبلی یا بعدی در امان هستند.  

برنامه  Gibbrhot بگونه ای طراحی شده است که بتواند با برنامه Orbot کار کند، بدینتریب گپ ها و پیامک ها شما می توانند وارد شبکه ناشناس سازی  [*Tor*](glossary#Tor)  شوند.  با اینکار ردگیری یا حتی تشخیص اینکه چه اتفاقی افتاده است، بسیار سخت می شود.  

<div class=getstarted markdown=1>
Hands-on: Get started with the [*Gibberbot Guide*](/en/gibberbot_main)
</div>

در تلفن های iPhone، برنامه [**ChatSecure**](https://chatsecure.org) امکانات مشابهی را برای کاربران فراهم می کند،‌هرچند که استفاده از آن در شبکه  [*Tor*](glossary#Tor) آسان نیست.

راهنمای دستی برای برنامه[**ChatSecure**](https://chatsecure.org) در دست تهیه است.  در این مدت، برای کسب اطلاعات بیشتر می توانید به صفحه اصلی وبسایت این برنامه مراجعه کنید.

از هر برنامه ای که برای گپ زدن استفاده می کنید، همواره اکانتی را از آن برای گپ زدن استفاده میکنید مورد توجه قرار دهید.  به عنوان مثال، زمانی که از Google Talk استفاده می کنید، اطلاعات شناساننده شما و زمان جلسات گپ زدن برای Google محرز می باشد.  همچنین دقت کنید با فرد مخاطب خود قرار بگذارید که سوابق مکالماتتان را، خصوصا اگر بصورت رمزنگاری نشده هستند، ذخیره نکنید.




---

lang: fa
community: guide
type: tactics
legacy: True
child: True
weight: 4
depth: 3
title: Tips on wiping the entire contents of a storage device

---

وسایل ذخیره ساز اطلاعات نیز ممکن است هر از چندگاهی نیاز به [*پاکسازی کامل*](glossary#Wiping) داشته باشند. اگر رایانه قدیمی خود را فروخته یا به کسی هدیه می کنید، بهتر است که سخت دیسک آن را در آورده و اجازه دهید که مالک جدید، سخت دیسک مورد نیازش را مستقلا تهیه کند. اما اگر چنین امری میسر نیست، حداقل قبل از تحویل رایانه به‌ فرد مذکور، تمامی محتویات سخت دیسک را با استفاده از نرم‌افزار [*Eraser*](glossary#Eraser) [*پاکسازی کامل*](glossary#Wiping) کنید. حتی اگر سخت دیسک را پیش خود نگه می دارید، بهتراست قبل از استفاده مجدد یا حتی دورانداختن آن ، عمل [*پاکسازی کامل*](glossary#Wiping) را بر رویش انجام دهید. بهمین ترتیب اگر سخت دیسک جدیدی خریداری کردید، پس از آنکه اطلاعات سخت دیسک قدیمی را به آن منتقل و نسخه پشتیبان ایمنی تهیه نمودید، محتویات دیسک قدیمی را بطور کامل پاکسازی کنید. حتی اگر میخواهید سخت دیسک قدیمی خود را دور اندخته یا آن را به بازیافت بسپارید، توصیه می‌شود ابتدا آن را منهدم کنید ( بنا به توصیه بسیاری از متخصصین خدمات پشتیبانی، پیش ازآنکه ابزار ذخیره سازی را که زمانی حاوی اطلاعات محرمانه بوده‌اند دور بیاندازید، چند ضربه محکح با چکش به آن وارد نمایید ).

در مورد هریک از موقعیت هایی که در بالا شرح داده شد، می باید از نرم‌افزار [*Eraser*](glossary#Eraser) برای [*پاکسازی کامل*](glossary#Wiping) محتویات سخت دیسک استفاده کنید. این عمل در صورتی که سیستم عامل از روی همان سخت دیسک در حال اجرا باشد امکانپذیر نیست. برای فایق آمدن بر این مشکل، بهترین راه حل آنست که یک درایو خارجی دیسک دارای پورت USB تهیه کرده، سخت دیسک مزبور را از رایانه خارج نموده و در داخل خشاب مزبور نصب کنید. در نتیجه می‌توان آن سخت دیسک را که حالا به یک درایو خارجی بدل شده است، به رایانه متصل نمود و با استفاده از [*Eraser*](glossary#Eraser) ابتدا تمامی محتویات سخت دیسک را پاک کرده و سپس فضاهای خالی آن را کاملاً پاکسازی نمود. خوشبختانه دفعات کمی ممکن است نیاز به چنین کاری پیدا کنید چرا که زمان زیادی که صرف آن می‌شود، خسته کننده است. 

در مورد CDها و DVDهای قابل بازنویسی، پیشنهاد می‌شود تا به جای صرف وقت برای [*پاکسازی کامل*](glossary#Wiping) آنها، دیسک را از بین ببرید. در صورت نیاز می‌توانید دیسک جدیدی حاوی کلیه اطلاعاتی که مایل به نگهداری آن‌ها هستید با کپی‌برداری از روی دیسک قدیمی ایجاد کنید. و بدیهی است که در مورد الواح فشرده غیرقابل بازنویسی، راه دیگری به جز آنچه در بالا بدان اشاره شد وجود ندارد. شاید تعجب‌آور باشد که تخریب کامل اطلاعات موجود در یک CD یا DVD امری اگر نه غیر ممکن ولی بسیار دشوار است. شاید داستانهایی در مورد بازیابی اطلاعات از روی لوح های فشرده ای که تکه‌تکه شده بودند شنیده باشید. اگرچه در این داستان‌ها رگه‌هایی از حقیقت وجود دارد، اما بازیابی اطلاعات از این طریق نیاز به صرف زمان طولانی و مهارت بسیار بالا دارد. بنابراین قضاوت با شماست که آیا فردی حاضر خواهد بود که برای بدست آوردن اطلاعات موجود در الواح فشرده تکه‌تکه شده شما، منابعی در آن سطح را به خدمت بگیرد یا خیر. برای انهدام لوح های فشرده خود، استفاده از یک قیچی محکم (یا کاخذ خردکن قوی) کافی است. اگر مایلید تا احتیاط بیشتری به خرج دهید، می‌توانید تکه‌های لوح/های قیچی شده را با یکدیگر مخلوط کرده و آن‌ها را در نقاط مختلف و دور از محل خانه یا دفتر کار خود به دوراندازید.



<div class="background" markdown="1">
الینا: من نسخه‌ای قدیمی از اطلاعات مربوط به بازدیدکننده های وبسایتم که بر روی یک لوح فشده کپی شده است، هنوز در اختیار دارم. برخی معتقدند که برای از بین رفتن اطلاعات موجود بر روی لوح فشرده کافی است آن را در مایکروویو قرار دهی، ام من فکر می‌کنم که این ایده جالبی نیست. آیا واقعاً کسی اینکار را انجام می دهد؟ آیا واقعاً اطلاعات از بین می رود؟

نیکولای: من تصور می‌کنم که مایکرویو کردن لوح فشرده می بایستی اطلاعات را از بین ببرد ام مطمئن نیستم چون هرگز اینکار را شخصاً انجام نداده‌ام. من هم با تو موافقم که اینکار ایده جالی به نظر نمی آید. حتی اگر فلز موجود در لوح فشرده باعث خراب شدن مایکرویو و یا شروع آتش سوزی نشود، مطمئنم که پلاستیک بکار رفته در ساختار لوح های فشرده بوی مشمئزکننده ای ایجاد خواهد کرد. حالا که فکرش را می کنم، حتی سوزاندن لوح های فشرده در آتش را نیز به کسی توصیه نخواهم کرد.
</div>


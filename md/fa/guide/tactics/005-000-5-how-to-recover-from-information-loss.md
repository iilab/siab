

---

lang: fa
community: guide
type: tactics
legacy: True
child: False
weight: 005
title: 5. How to recover from information loss

---

همگام با ظهور راه‌های جدید برای ذخیره یا نقل و انتقال اطلاعات دیجیتال، شیوه‌های نوینی نیز برای دزدیدن، گم شدن یا از بین رفتن آن اطلاعات پیدا خواهد شد. دزدیده شدن، سهل‌انگاری، توقیف شدن رایانه و سخت‌افزارهای مربوط به آن و حتا آسیب‌پذیر بودن تکنیک‌های ذخیره‌ی اطلاعات دیجیتال، همگی از جمله مواردی هستند که در صورت وقوع ممکن است نتیجه‌ی سال‌ها زحمت و تلاش شما را در یک چشم به هم زدن بر باد دهند. یکی از ضرب‌المثل‌های رایج بین متخصصین خدمات پشتیبانی این است: سوال آن نیست که *آیا* اطلاعات شما از دست خواهد رفت یا نه؟ بلکه باید پرسید: «*چه زمانی* این اتفاق خواهد افتاد؟» بنابراین در هنگامی که چنین اتفاقی برای شما روی دهد، داشتن نسخه‌ی پشتیبان به‌روز از اطلاعات و نرم‌افزارهای لازم برای بازیابی اطلاعات پشتیبان‌گیری شده، بسیار ضروررت دارد. معمولاً فردای روزی که اطلاعات شما به هر دلیلی از دست رفته است، تازه یادتان می‌آید که ای کاش نسخه‌ی پشتیبان مطمئنی از آن تهیه می‌کردید.

اگرچه تهیه‌ی نسخه‌ی پشتیبان یکی از مولفه‌های اصلی در مبحث امنیت فعالیت‌های یارانه‌ای است اما تدوین برنامه‌ای موثر برای انجام آن، کار چندان ساده‌ای نیست. دلایل متعددی برای این کار وجود دارد که از جمله می‌توان به مواردی چون: ضرورت نگهداری نسخه‌های اصلی اطلاعات و نسخه‌های پشتیبان در مکان‌های فیزیکی متفاوت، اهمیت مخفی نگداشتن محل نگهداری نسخه‌های پشتیبان و در نهایت چالش برقرای هماهنگی بین افرادی که این اطلاعات سر و کار داشته و از طریق مسایل ذخیره‌ساز قابل حمل، آن اطلاعات را با یک دیگر مبادله می‌کنند. در این فصل علاوه بر آموختن تکنیک‌های بازیابی فایل‌ها، با دو نرم‌افزار ویژه‌ی [*Cobian Backup*](/fa/glossary#Cobian_Backup) و [* Undelete Plus*](/fa/glossary#Undelete_Plus) آشنا خواهید شد.


<div class="background" markdown="1">
اردلان یک تاجر موفق ایرانی است که به خاطر نوع شغل خود، سفرهای بسیاری به نقاط مختلف دنیا انجام می‌دهد. در کنار مشغله‌های کاری، به عنوان سرگرمی دوست دارد که در مورد تجربه‌های خود از سفرهایی که انجام می‌دهد، مطالبی را به نگارش درآورد. اردلان به تازگی تصمیم گرفته است تا این مطالب را در یک وب‌نوشت شخصی گرد هم آورد و عکس‌ها و ویدئوهایی را که تهیه کرده است نیز در کنار آن‌ها برای خوانندگان و علاقمندان عرضه کند. این اطلاعات را در طی سالیان متمادی جمع‌آوری کرده و مجموعه‌ی آن‌ها را در یک رایانه‌ی نسبتاً قدیمی مبتنی بر ویندوز در دفتر کار خود در ایران ذخیره کرده است. از آن‌جا که این اطلاعات از اهمیت قابل ملاحظه‌ای برخوردار است، اردلان در حین طراحی تارنمای خود به این نکته پی برده است که مباداد پیش از آن که وب‌نوشت شخصی وی آماده شده و اطلاعات مورد نظر بدان انتقال یابند، اتفاقی برای آن‌ها بیافتد. خصوصا یکی از نگرانی‌های اردلان آن است که در غیابش، همکاران معتمد او اجازه دارند که از رایانه‌اش استفاده کنند و او این احتمال را می‌دهد که شاید بخشی یا تمامی اطلاعاتش به طور ناخواسته یا تصادفی توسط این افراد پاک شود. اگر چنین اتفاقی رخ دهد آیا وی خواهد توانست آن اطلاعات را بازیابی کند؟ به همین دلیل اردلان از خواهرزاده خود، نوید، می‌خواهد که به او در این مورد کمک و راهنمایی دهد. 
</div>


### آن‌چه در این فصل می‌آموزید ###

- چگونه اطلاعات محرمانه‌ی خود را سازمان‌دهی و پشتیبان‌گیری کنید
- نسخه‌های پشتیبان را در چه مکان‌هایی نگهداری کنید
- چگونه نسخه‌های پشتیبان را مدیریت کنید
- چگونه فایل‌هایی که اتفاقی پاک شده‌اند را بازیابی کنید


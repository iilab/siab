

---

lang: fa
community: guide
type: tactics
legacy: True
child: True
weight: 4
depth: 3
title: Basic functions, trackability and anonymity

---

برای مکالمه‌های تلفنی یا هرگونه ارتباطی از طریق تلفن همراه، دکل‌های مخابراتی که در نزدیکی شما قرار دارند، توسط تلفن شما از حضور شما آگاه می‌شوند. پس با استفاده از این سیگنال‌ها، خدمات‌دهنده‌ی سرویس شبکه‌ی شما در هر لحظه می‌داند که تلفن همراه شما در چه موقعیت جغرافیایی قرار دارد.

<div class="background" markdown=1>
برنا: آیا موردی دیگر در رابطه با این تلفن همراه وجود دارد که من باید آگاه شوم؟

دلیر: فکر می‌کنم بله، اما این بستگی به آن دارد که اگر شما واقعا شک داشته باشید که آن‌ها ممکن است دنبال شما باشند.

برنا: فکر نمی‌کنم آیا آن‌ها می‌توانند چنین کاری را بکنند؟

دلیر: بله، اگر که تلفن همراه شما روشن باشد و مسوول فنی به ترافیک شبکه دست‌رسی داشته باشد و آن‌ها بدانند که کدام تلفن همراه فعال در سیستم متعلق به شماست، چنین کاری امکان‌پذیر است.

برنا: چنین چیزی اتفاق نخواهد افتاد زیرا معمولا من وقتی به آن‌جا می روم هیچ‌گونه مکالمه‌ی تلفنی انجام نمی‌دهم.

دلیر: این مهم نیست پدر. تا زمانی که شما تلفنتان همراهتان باشد و باتری آن پر و آماده استفاده باشد، رد پای شما را مشخص می‌کند و با برج‌های نزدیک شما ارتباط برقرار می‌کند. این کار به تلفن اجازه می‌دهد که در موقع لزوم بتواند زنگ بخورد یا زنگ بزند. بنابراین در هر زمانی، موقعیت شما در جایی بین نزدیک‌ترین برج‌های شبکه تلفن همراه است.

برنا: پس من باید تلفن را تا قبل از آن که به آنجا برسم خاموش کنم؟

دلیر: خوب، البته بهترین کار این است که اصلآ تلفن‌تان را همراه خودتان نبرید. بهترین کار برای شما آن است که تلفنتان را خاموش کنید و حتا باطری آن را درآورید و آن را روشن نکنید تا زمانی که باز گردید.

برنا: چی گفتی؟ آیا فقط خاموش کردن آن کافی نیست؟

دلیر: خوب، برای آن که رعایت احتیاط را کرده باشی، بهتر است باتری آن را خارج کنید و دلیل آن این است که تلفن همراه، یک ابزار انتشار امواج است و تا زمانی که ارتباط ان با باتری برقرار باشد، این شانس وجود دارد که شخصی بتواند آن را بدون اطلاع شما روشن کند.
</div>

**درباره‌ی ناشناس ماندن**
 
اگر شما مکالمات محرمانه انجام می‌دهید یا پیامک‌های خصوصی برای دیگران می‌فرستید، به نکاتی که در بالا و پیرامون ردیابی تماس تلفن‌های همراه مطرح شد، توجه داشته باشید. علاوه بر این انجام اقدامات زیر را مدنظر قرار دهید:

* تماس‌های تلفنی خود را از نقاط مختلف انجام دهید و موقعیت‌های مکانی را انتخاب کنید که ربطی با محل اقامت اصلی شما نداشته باشد.

* ابتدا تلفن همراه خود را خاموش و باتری آن را خارج کنید، سپس به مکان مورد نظرتان رفته و در آن‌جا تلفن خود را روشن و ارتباط تلفنی را برقرار کنید. سپس دوباره تلفن را خاموش کرده و باطری ان را درآورید. اگر بر حسب عادت، در هر بار ارتباط تلفنی، این کار را انجام دهید، شبکه قادر نخواهد بود تا جابه‌جایی شما را تعقیب کند و تنها متوجه مکان‌هایی خواهد شد که در آن نقاط تلفن را روشن کرده‌اید. 

* هر از چند گاهی تلفن و سیم کارت خود را عوض کنید. آن‌ها را بین دوستان خود به گردش اندازید یا در بازار محصولات دست دوم به فروش برسانید.

* اگر در جایی که اقامت دارید این امکان وجود دارد حتما از سیم کارت‌های اعتباری (پیش‌پرداختی) که نیازی به ثبت نام ندارند استفاده کنید. از پرداخت هزینه‌ی خرید تلفن یا سیم کارت خود توسط کارت اعتباری خودداری کنید چرا که این کار هویت شما را به شماره تلفنتان پیوند می‌دهد.

<div class="background" markdown=1>
برنا: تو به من می‌گویی که ممکن است تلفنم حتا وقتی ظاهرا خاموش است هم با دکل‌های مخابراتی سیگنال رد و بدل کند؟

دلیر: بلی، اما این بدترین حالت ممکن نیست.

برنا: جدا؟

دلیر: خوب، برخی می‌گویند که نرم‌افزارهایی وجود دارد که می توان آن‌ها را به صورت مخفیانه روی تلفن شما نصب کرد. این برنامه‌ها قادرند تلفن شما را از راه دور روشن کنند و بدون آن که متوجه شوید، تلفن را به شماره گیری وا دارند. بدین ترتیب وقتی شما جلسه‌ی خود را شروع می‌کنید تلفنتان مانند یک وسیله‌ی ضبط صدا می‌شود و شروع به فرستادن امواج می‌کند.

برنا: واقعا؟

دلیر: بلی، انجام این کار به لحاظ فنی عمل ساده‌ای است. اما چنان‌چه باطری را خارج کرده باشید، چنین عملی امکان‌پذیر نخواهد بود.

برنا: فکر می‌کنم، اگر بخواهم خیلی محتاطانه عمل کنم، بهتر است اصلآ تلفن را همراه خود نبرم. اما نمی دانم اصلآ باید از این وسیله استفاده کنم یا خیر؟

دلیر: خواهش می‌کنم پدر. تو همیشه به من می‌گفتی که از چیزهای جدید نباید هراس داشته باشم. تلفن‌های همراه نیز از همان دسته‌اند، فقط باید از مزایا و معایب استفاده از آن‌ها آگاه باشی، معایبی که با انجام برخی اقدامات می‌توانی از آن‌ها اجتناب کنی.
</div>


**درباره‌ی شنود (استراق سمع)**

تلفن همراه شما را می‌توان به گونه‌ای تنظیم کرد که هر صدایی را که در دامنه‌ی میکروفن آن جا می‌گیرد بدون اطلاع شما ضبط کرده و فرستاد. با این روش می‌توان برخی تلفن‌ها را از راه دور روشن کرده و به فعالیت وا داشت اما وضعیت صفحه و دیگر نشان‌گرها را طوری جلوه داد که انگار تلفن کاملا خاموش است.

* هیچ‌گاه اجازه ندهید که افراد ناشناس یا کسانی که به آن‌ها اعتماد ندارید، به تلفن شما دست‌رسی پیدا کنند؛ چرا که این روش معمول نصب جاسوس‌افزارها روی تلفن شما است.

* اگر در جلسه‌های محرمانه شرکت می‌کنید، تلفن همراه خود را خاموش و باتری آن را خارج کنید. اگر می توانید تلفن را در جایی قرار دهید که از امنیت آن کاملآ خیالتان راحت باشد، بهتر است آن را همراه خود نبرید.

* اطمینان حاصل کنید که افرادی که با آن‌ها در ارتباط هستید نیز نکات ایمنی را که در این‌جا به آن‌ها اشاره شد را رعایت می‌کنند.

*به علاوه، فراموش نکنید که استفاده از تلفن در مکان‌های عمومی یا جاهایی که به افراد حول و حوش خود اطمینان ندارید، شما را در برابر روش‌های سنتی استراق سمع یا به سرقت رفتن تلفن‌تان آسیب‌پذیر می‌کند.


**درباره شنود مکالمه‌ها**

عموما رمزگذاری مکالمه (یا پیامکی) که از شبکه‌ی تلفن همراه عبور می‌کند، چندان قدرتمند نیستند. روش‌های کم هزینه‌ای وجود دارد که اشخاص ثالث با استفاده از آن‌ها می توانند به ارتباطات شما از طریق پیامک دست‌رسی داشته باشند یا مکالمه‌ی شما را شنود کنند. حتا اگر آن‌ها در نزدیکی تلفن همراه شما باشند می‌توانند سیگنال‌های آن را دریافت کنند و البته شبکه‌های خدمات‌دهنده تلفن‌های همراه نیز به همه‌ی ارتباطات صدایی و پیامکی شما دست‌رسی دارند. رمزگذاری مکالمه‌های تلفن همراه به گونه‌ای که سرویس‌دهنده‌ی خدمات نیز قادر به شنود آن‌ها نباشد، در حال حاضر هزینه‌های بسیاری در پی دارد و گاهی به لحاظ فنی نیز دشوار است. البته انتظار می‌رود که به زودی قیمت آن‌ها ارزان شود. برای اجرای رمزگذاری ابتدا باید نرم‌افزار رمزنگارنده را روی تلفن خود و هم چنین فردی که در نظر دارید با او به رد و بدل کردن اطلاعات بپردازید، نصب کنید و سپس از آن برنامه برای ارسال و دریافت مکالمات و یا پیامک‌های رمزگذاری شده استفاده کنید. در حال حاضر، نرم‌افزار رمزگذاری فقط توسط برخی مدل‌های تلفن به اصطلاح «هوشمند» پشتیبانی می‌شود.

مکالمه‌های بین Skype و تلفن‌های همراه نیز رمزگذاری شده نیستند، زیرا در مواقعی در طی مکالمه، سیگنال تلفن همراه وارد شبکه می‌شود، شبکه‌ای که از نرم‌افزار رمزگذاری در آن خبری نیست.




---

lang: fa
community: guide
type: tactics
legacy: True
child: False
weight: 003
title: 3. How to create and maintain secure passwords

---

در بسیاری از سرویس‌های امن اینترنتی که انجام برخی فعالیت‌های روزمره از قبیل امور تجاری و بانکی، فرستادن رایانامه (ایمیل)، تا [*رمزگذاری*](/fa/glossary#Encryption) و پنهان‌سازی اطلاعات و مانند آن را برای شما امکان‌پذیر می‌کنند، دارا بودن رمز عبور لازم است. این کلمات مرموز که ممکن است به صورت عبارت‌ها و واژه‌های عجیب و غریب و گاهی نامفهوم انتخاب شده باشند، در‌ واقع نخستین و تنها دیوار دفاعی بین اطلاعات شما و کسانی است که به صورت غیرمجاز به دنبال دست‌رسی به آن اطلاعات هستند. علی رغم آن که روش‌های متعددی برای کشف رمزهای عبور وجود دارد اما می‌توان با به کار گرفتن ترفندهای خاص و استفاده از ابزارهای مدیریت [*بانک اطلاعاتی رمزهای عبور*](/fa/glossary#Secure_password_database)، مانند نرم‌افزار [*KeePass*](/fa/glossary#KeePass)، در مقابل آن‌ها مصون ماند.


<div class="background" markdown="1">
منصور و مریم، خواهر و برادری هستند که در وب‌نوشت شخصی‌شان به طور ناشناس مطالبی در مورد تاریخ کهن و نوین ایران می‌نویسند. مریم به تازگی، هنگامی که سعی داشت وارد شناسه‌ی رایانامه‌ی (ایمیل) خود شود دریافت که رمز عبور او تغییر کرده است. پس از آن که رمز عبور خود را بازنشانی (Reset) کرد موفق شد تا وارد رایانانه‌اش (ایمیل) شود ولی متوجه شد که تعدادی از پیام‌های دریافتی جدیداش، از توسط فرد دیگری خوانده شده است. او اکنون نگران این است که شخص دیگری ممکن است رمز عبور وی را پیدا یا حدس زده باشد. از این رمز عبور برای وارد شدن به چندین شناسه‌ی دیگر نیز استفاده می‌کند. مریم به دیدار برادرش منصور که در مقایسه با او اطلاعات کم‌تری در زمینه‌ی امور رایانه دارد، می‌رود تا نگرانی‌هایش را اطلاع او رسانده و هشدارها و راهنمایی‌های لازم را به او نیز بدهد.
</div>


### آن‌چه در این فصل می‌آموزید: ###

- اجزای سازنده‌ی یک رمز عبور مطمئن
- چند ترفند ساده برای به خاطر سپردن رمزهای عبور طولانی و پیچیده
- آشنایی با نحوه‌ی استفاده از نرم‌افزار مدیریت [*بانک اطلاعاتی رمزهای عبور*](/fa/glossary#Secure_password_database) [*KeePass*](/fa/glossary#KeePass) که به شما کمک می‌کند تا به جای به خاطر سپردن رمزهای عبور، آن‌ها را در جایی امن ذخیره کنید.


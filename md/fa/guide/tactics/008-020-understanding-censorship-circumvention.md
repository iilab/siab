

---

lang: fa
community: guide
type: tactics
legacy: True
child: True
weight: 2
depth: 3
title: Understanding censorship circumvention

---

اگر تارنمایی را که خواهان مشاهده‌ی آن هستید، ار طریق یکی از شیوه‌های بالا مسدود شده باشد، باید راهی برای دست‌رسی به آن پیدا کنید. یکی از راه حل‌ها آن است که از طریق یک سرور [*پراکسی*](/fa/glossary#Proxy) قابل اعتماد که در کشور دیگری که دارای اینترنت آزاد است مستقر باشد، به شبکه اینترنت متصل شوید. اینگ‌ونه [*پراکسی*](/fa/glossary#Proxy)‌ها از طریق ایجاد یک مسیر جدید، صفحه‌های وب درخوستی شما را دریافت و برایتان به نمایش می‌گذارند. این ارتباط از نظر [*ISP's*](/fa/glossary#ISP) شما یک ارتباط مجاز و ساده بین رایانه شما و رایانه‌ای ناشناس (سرور [*پراکسی*](/fa/glossary#Proxy)) واقع در جایی در دنیای مجازی به نظر خواهد رسید.

![](/sites/securitybkp.ngoinabox.org/security/files/img/2-en.png)

سرور [*پراکسی*](/fa/glossary#Proxy) که به شما در دور زدن سانسور کمک می‌کند نهایتاً ممکن است توسط نهادهای دولتی که اعمال سانسور را برعهده دارند (یا مؤسسه‌ای که نرم‌افزار سانسور اینترنت را به‌روز می‌کند) کشف شده و [*آدرس IP*](/fa/glossary#IP_address) آن در [*فهرست سیاه*](/fa/glossary#Blacklist) قرار گیرد. بدین ترتتیب دست‌رسی کاربران به آن عملاً منتفی خواهد شد. البته یافتن و مسدود کردن [*پراکسی*](/fa/glossary#Proxy)های فیلترشکن معمولاً مدتی طول می‌کشد و این واقعیتی است که سازندگان و به‌روز-رسانان نرم‌افزارهای مقابله با سانسور، از آن آگاهی کامل دارند. این گروه غالبا با استفاده از یک یا هر دو شیوه زیر با تهدیدات سانسورچی‌ها مقابله می‌کنند:

- **پراکسی‌های مخفی**: شناسایی [*پراکسی*](/fa/glossary#Proxy)های مخفی دشوارتر است. به همین دلیل استفاده از [*پراکسی*](/fa/glossary#Proxy)های امن، بیش‌تر توصیه می‌شود چرا که اینگ‌ونه [*پراکسی*](/fa/glossary#Proxy)ها کم‌تر در معرض دید هستند. اگر چه [*رمزگذاری*](/fa/glossary#Encryption) و مخفی کردن [*پراکسی*](/fa/glossary#Proxy)ها می‌تواند به عنوان یک راه حل مطرح باشد اما سازندگان و مدیران [*پراکسی*](/fa/glossary#Proxy)ها برای پیش‌گیری از شناسایی شدن باید در هنگام بازگو کردن آدرس [*پراکسی*](/fa/glossary#Proxy) به کاربران جدید، احتیاط لازم را به خرج دهند.

- **پراکسی‌های یک‌بار مصرف**. [*پراکسی*](/fa/glossary#Proxy)هایی هستند که می‌توان آن‌ها را در صورت مسدود شدن، با پراکسی‌های دیگر جایگرین نمود. اما اطلاع‌رسانی به کاربران در مورد آدرس [*پراکسی*](/fa/glossary#Proxy)های جدید ممکن است لزوما از طریق کانال‌های ارتباطی امن صورت نگیرد. با این وجود این نوع فیلترشکن‌ها اغلب سریع‌تر از آن‌چه مسدود می‌شوند، آدرس [*پراکسی*](/fa/glossary#Proxy)های جدید را دراختیار کاربران قرار می‌دهند.

مخلص کلام این که، تا زمانی که به [*پراکسی*](/fa/glossary#Proxy)های معتبر دست‌رسی دارید، استفاده لازم را از آن برده و تارنماهای مورد نظرتان را با کمک [*پراکسی*](/fa/glossary#Proxy)های مذکور مرور کنید. جزئیات عملیات اتصال به اینترنت با واسطه [*پراکسی*](/fa/glossary#Proxy)، معمولاً توسط نرم‌افزار فیلترشکن به صورت خودکار مدیریت می‌شود، البته گاهی این کار مستلزم ایجاد تغییر در تنظیم‌های مرورگر یا ارجاع دادن آن به آدرس یک [*پراکسی*](/fa/glossary#Proxy) مبتنی بر وب، است. نرم‌افزار فیلترشکن [*تور*](/fa/glossary#Tor) که در ادامه به شرح آن پرداخته می‌شود و نام دیگر آن «شبکه‌ی پنهان‌سازی هویت» است، از روش مدیریت خودکار یعنی شیوه‌ی اول استفاده می‌کند. علاوه بر نرم‌افزار TOR، در این فصل با فیلترشکن‌های تک-[*پراکسی*](/fa/glossary#Proxy) که به شیوه‌ای کمی متفاوت‌تر عمل می‌کنند، نیز آشنا خواهید شد.



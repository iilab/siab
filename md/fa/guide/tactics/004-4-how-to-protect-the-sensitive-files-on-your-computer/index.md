

---

lang: fa
community: guide
type: tactics
legacy: True
child: False
weight: 004
title: 4. How to protect the sensitive files on your computer

---

اطلاعات موجود در رایانه یا وسایل ذخیره‌سازی قابل حمل ممکن است از راه دور و توسط افرادی که از طریق اینترنت قادر به خواندن یا دست‌کاری آن‌ها هستند مورد تجاوز و دست‌رسی غیر مجاز قرار گیرد. از طرف دیگر اگر شخص متجاوز به سخت‌افزار شما دست‌رسی پیدا کند، خطرهای فیزیکی نیز آن اطلاعات را تهدید می‌کند. بنابراین با بهینه‌سازی وضعیت امنیت فیزیکی و شبکه‌ای، همان‌گونه که در [***فصل اول: چگونگی مراقبت از رایانه در برابر بدافزارها و هکرها***](/fa/chapter-1) و [***فصل دوم : چگونگی حفاظت از اطلاعات در برابر خطرات فیزیکی***](/fa/chapter-2) شرح داده شد، می‌توان با هر دو نوع این تهدیدها مقابله کرد. با این وجود، توصیه می‌شود که همواره از تدابیر دفاعی متعدد استفاده کنید و حفاظت از خود فایل‌ها را نیز از قلم نیاندازید زیرا با نگه داشتن خود فایل، حتا اگر سایر روش‌های دفاعی مؤثر نباشد، به اطلاعات شما آسیبی وارد نخواهد شد.

برای رسیدن به هدف و امن کردن فایل‌‌ها دو روش وجود دارد. یکی از این روش‌ها، *[رمزگذاری](/fa/glossary#Encryption)* روی فایل‌ه است، به گونه‌ای که فرد غیر مجاز قادر نخواهد بود محتوای آن‌ها را بخواند. روش دیگر عبارت است از پنهان کردن فایل و امید داشتن به این که فرد متجاوز قادر به یافتن آن‌ها نباشد. از جمله نرم‌افزارهای متعددی که برای اعمال این روش‌ها وجود دارند می‌توان به نرم‌افزار [*متن آزاد و متن‌باز*](/fa/glossary#FOSS) [*TrueCrypt*](/fa/glossary#TrueCrypt) اشاره کرد که هر دو عمل *[رمزگذاری](/fa/glossary#Encryption)* و پنهان کردن فایل‌ها را انجام می‌دهد.



<div class="background" markdown="1">
هنگامه و مینا از فعالان حقوق زنان در جنوب ایران هستند. آن‌ها به تازگی نظرسنجی‌ای در مورد سیاست‌های اعلام شده از طرف دولت برای تک جنسیتی کردن دانشگاه‌ها پیرامون انجام داده‌اند. این دو هفته‌ها وقت صرف جمع‌آوری اطلاعات و تنطیم پرسشنامه‌هایی که توسط دانشجویان دختر و بعضا پسر تکمیل شده است، کرده‌اند. آن‌ها هم‌چنین به شرکت‌کنندگان در نظرسنجی تضمین داده‌اند که هویتشان کاملاً ناشناس باقی خواهد ماند چرا که اگر اطلاعات فردی که در نظرسنجی شرکت کرده فاش شود، ممکن است دردسرهایی برایش پیش آید. اطلاعات جمع‌آوری شده اکنون در یک فایل اکسل در رایانه‌ای در انجمن حامی این طرح که مبتنی بر ویندوز xp و به اینترنت متصل است، نگهداری می‌شود. هنگامه، یک نسخه‌ی پشتیبان از این داده‌ها را روی لوح فشرده تهیه کرده و آن را در جایی خارج از انجمن نگهداری می‌کند.
</div>



### آن‌چه در این فصل می‌آموزید: ### 
- چگونه اطلاعات موجود در رایانه خود را *[رمزگذاری](/fa/glossary#Encryption)* کنید
- *[رمزگذاری](/fa/glossary#Encryption)* فایل‌ها با چه خطراتی همراه است
- چگونه از اطلاعات موجود بر روی حافظه‌های USB مراقبت کنید به گونه‌ای که نگران گم یا دزیده شدن آن‌ها نباشید 
- برای پنهان کردن اطلاعات از دست‌رس متجاوزان فیزیکی و هکرهای اینترنتی چه کارهایی را می‌توان انجام داد 


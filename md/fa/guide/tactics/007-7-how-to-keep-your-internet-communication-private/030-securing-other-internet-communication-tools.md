

---

lang: fa
community: guide
type: tactics
legacy: True
child: True
weight: 3
depth: 3
title: Securing other Internet communication tools

---

سرویس‌های پیام فوری و تلفن‌های اینترنتی یا [*VoIP*](/fa/glossary#VoIP)، بسته به این که چه نرم‌افزارهایی را به کار برده و چگونه از آن‌ها استفاده می‌کنید، مانند برنامه‌های سرویس رایانامه (ایمیل) ممکن است از نوع امن یا غیر امن باشند.


**امنیت نرم‌افزارهای پیام فوری**

پیام فوری که به «چت» هم مشهور است معمولا فاقد امنیت بوده و ممکن است مانند رایانامه (ایمیل) در برابر دخالت افراد غیر مجاز آسیب‌پذیر باشد. خوش‌بختانه با کمک برخی نرم‌افزارها می‌توان امنیت لازم را برای چت برقرار کرد. یک از راه‌های ایجاد ارتباط امن در چت، آن است که شما و افراد مخاطب هر دو از یک نرم‌افزار امن و مشابه برای صحبت کردن با هم استفاده کنید و اقدامات امنیتی مناسب در برنامه‌ها را نیز فعال کنید.

[*Pidgin*](/fa/glossary#Pidgin) یکی از برنامه‌های معتبر و مطمئن برای چت کردن است که بسیاری از پروتکل‌های پیام فوری موجود را پشتیبانی می‌کند. یعنی در صورت سوئیچ کردن از یک برنامه‌ی پیام فوری دیگر به [*Pidgin*](/fa/glossary#Pidgin) نیازی به تغییر نام شناسه یا بازسازی مجدد آن را ندارید. برای آن که از طریق [*Pidgin*](/fa/glossary#Pidgin) مکالمات شما به صورت محرمانه و [*رمزگذاری*](/fa/glossary#Encryption)شده برقرار شود، باید افزونه‌ی *Off-the-Record [*OTR*](/fa/glossary#OTR)* را نصب کرده و فعال کنید. خوشبختانه این کار آن بسیار ساده است.



<div class="getstarted" markdown="1">
کتاب‌چه: راهنمای استفاده از [*Pidgin*](/fa/pidgin-otr) را از این جا بخوانید.
</div>


برنامه‌ی [*Skype*](/fa/glossary#Skype) که یکی از ابزارهای متداول و محبوب [*VoIP*](/fa/glossary#VoIP) است نیز خدمات پیام فوری را پشتیبانی می‌کند. اگر چه استفاده از [*Skype*](/fa/glossary#Skype) در مقایسه با نرم‌افزارهای مشابه دیگر که فاقد افزونه‌ی [*OTR*](/fa/glossary#OTR) هستند امنیت بیش‌تری دارد، اما دو ایراد مهم بر آن وارد است. اولا، با [*Skype*](/fa/glossary#Skype) فقط می‌توانید با افردای که از همان سرویس استفاده می‌کنند ارتباط برقرار کنید. حال آن که [*Pidgin*](/fa/glossary#Pidgin) به شما اجازه می‌دهد تا تقریباً با تمامی برنامه‌های پیام فوری به صورت امن ارتباط برقرار کنید. ثانیا، چون [*Skype*](/fa/glossary#Skype) از نوع نرم‌افزارهای متن باز نبوده و کد آن در انحصار یک شرکت تجاری است، مشکل بتوان قدرت [*رمزگذاری*](/fa/glossary#Encryption) آن را مورد ارزیابی قرار داد. در بخش [***نرم افزارهای خود را مرتبا به‌روز رسانی کنید***](/fa/updates) در [***فصل اول: چگونگی مراقبت از رایانه در برابر بدافزارها و هکرها***](/fa/chapter-1) راجع به مزایای استفاده از *نرم افزارهای رایگان و [*متن باز*](/fa/glossary#FOSS) مفصلاً بحث شده است. خلاصه‌ی کلام این که، برای انجام ارتباط امن از طریق پیام فوری، بهترین گزینه‌ی شما استفاده از نرم‌افزار [*Pidgin*](/fa/glossary#Pidgin) همراه با افزونه‌ی [*OTR*](/fa/glossary#OTR) است.


<div class="background" markdown="1">
مینا: اگر شناسه‌ب Yahoo دارای امنیت لازم نیست آیا این بدان معنی است که سرویس Yahoo Chat نیز فاقد امنیت است؟

هنگامه: این حرف تا حدی درست است. اما نکته‌ای که باید به خاطر داشته باشیم آن است که اگر قرار باشد که نتایج این نظرسنجی را از طریق سرویس‌های پیام فوری با همکارانمان در دانشگاه‌های دیگر در میان بگذاریم باید مطمئن شویم که همگی افراد درگیر، برنامه‌ی Pidgin و OTR را نصب کرده باشند. اگر چنین باشد آن‌گاه استفاده از Yahoo Chat یا هر سرویس پیام فوری دیگر، اشکالی ایجاد نمی‌کند.
</div>


**امنیت‌بخشی به نرم‌افزارهای VoIP (مکالمه‌ی اینترنتی)**

مکالماتی که از طریق نرم‌افزارهای [*VoIP*](/fa/glossary#VoIP) به استفاده‌کنندگان دیگر این برنامه‌ها، صورت می‌گیرند معمولا رایگان است. برخی از این برنامه‌ها حتا امکان ارتباط ارزان با تلفن‌های ثابت داخل و خارج از کشور را نیز برای کاربر فراهم می‌آورند. این‌ها ویژگی‌هایی است که بسیار مورد توجه کاربران قرار می‌گیرد. برخی از برنامه‌های شناخته شده‌ی [*VoIP*](/fa/glossary#VoIP) عبارتند از: [Skype](http://www.skype.com), [Gizmo](http://www.filehippo.com/download_gizmoproject/),  [Google Talk](http://www.google.com/talk) , [Yahoo! Voice](http://voice.yahoo.com/) و [MSN Messenger](http://get.live.com/messenger) .

امنیت مکالمات اینترنتی معمولاً از سرویس‌های رمزگذاری نشده‌ی رایانامه (ایمیل) و پیام فوری بیش‌تر نیست. از بین سرویس‌های فوق فقط [*Skype*](/fa/glossary#Skype) و [*Gizmo*](/fa/glossary#Gizmo) مکالمات کاربران را رمزگذاری می‌کنند. منتها این امر مستلزم آن است که هر دو طرف مکالمه از سرویس [*VoIP*](/fa/glossary#VoIP) استفاده کنند. مشخص است که در صورت تماس با تلفن‌های ثابت یا همراه، هیچ رمزگذاری‌ای روی اطلاعات صورت نمی‌گیرد. علاوه بر این، چون هیچ یک از این نرم‌افزارها متن باز نیستند، امکان بررسی میزان امنیت آن‌ها از طرف منایع مستقل امکان‌پذیر نمی‌باشد.


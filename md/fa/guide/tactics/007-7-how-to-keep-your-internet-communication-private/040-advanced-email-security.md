

---

lang: fa
community: guide
type: tactics
legacy: True
child: True
weight: 4
depth: 3
title: Advanced Email Security

---

در این بخش به مفاهیم و ابزارهایی اشاره می‌گردد که استفاده از آن‌ها را به کاربران با تجربه تر توصیه می‌کنیم. 

### استفاده از رمزگذاری نامتقارن در رایانامه (ایمیل) ###

برای بالا بردن میزان امنیت در شناسه‌های رایانامه‌ی (ایمیل) ناامن نیز راه‌هایی وجود دارد. باید نحوه‌ی کار با روش [*رمزگذاری*](/fa/glossary#Encryption) نامتقارن را یاد بگیرید. این تکنیک شما قادر می‌سازد تا پیام‌های خود را به طور جداگانه رمزگذاری کنید به گونه‌ای که جز فرد دریافت‌کننده‌ی پیام، کس دیگری نتواند آن را بخواند. مزیت اصلی این شیوه‌ی [*رمزگذاری*](/fa/glossary#Encryption) در آن است که مجبور نیستید تا افراد مرتبط با خود را از نحوه‌ی کدگذاری پیام‌هایی که برایشان ارسال می دارید، مطلع سازید.



<div class="background" markdown="1">
مینا: اما همه‌ی این‌ها چگونه کار می‌کند؟

هنگامه: جذابیت‌های ریاضی! تو پیام‌هایی که می‌خواهی برای یک فرد ارسال کنی را با استفاده از «کلید عمومی» که او در اختیار تو گذارده است رمزگذاری می‌کنی. آنگاه وی از «کلید شخصی» خود که نباید آن را با کسی در میان بگذارد استفاده کرده و پیام دریافتی از جانب تو را می‌خواند. در مقابل، این فرد از کلید عمومی تو استفاده کرده و تا پیام‌هایی را که برای تو می‌نویسد رمزگذاری کند. مشخص است که هر طرف باید کلید عمومی طرف مقابل را داشته باشد اما دست به دست کردن آن‌ها خطری ندارد و می‌توانی حتا آن را به شکل عمومی هم منتشر کنی. 
</div>


از این شیوه می‌توان در همه‌ی سرویس‌های رایانامه (ایمیل) حتا آن‌هایی که فاقد مجاری ارتباطی امن هستند استفاده کرد، چراکه در این روش تک تک پیام‌ها پیش از آن که رایانه‌ی شما را به سوی مقصد ترک کنند، [*رمزگذاری*](/fa/glossary#Encryption) می‌شوند.

بیاد داشته باشید که به طور کلی کاربرد تکنیک‌های [*رمزگذاری*](/fa/glossary#Encryption) ممکن است جلب توجه کند. حتا گاهی وقت‌ها اگر از کانال‌های [*رمزگذاری*](/fa/glossary#Encryption) شده برای مشاهده تارنماهای امن از جمله شناسه‌ی رایانانع (ایمیل) استفاده شود، در مقایسه با [*رمزگذاری*](/fa/glossary#Encryption) نامتقارن ، کم‌تر ایجاد ظن می‌کند. به عنوان مثال، اگر پیام رایانامه (ایمیل) حاوی این نوع [*رمزگذاری*](/fa/glossary#Encryption) در میانه راه به دست افراد غیرمجاز افتاده یا از آن برای ارسال نظر به فروم‌های عمومی استفاده شود، ممکن است برای فرد فرستنده‌ی رایانامه (ایمیل)، بدون توجه به این که محتویات آن پیام چه باشد، مشکلات قانونی ایجاد کند. برخی اوقات لازم است که بین حفظ حریم شخصی پیام خود و عدم جلب توجه ، یکی را انتخاب کنید. 


### رمزگذاری و تصدیق اعتبار پیام‌های فوری ###

شیوه‌ی [*رمزگذاری*](/fa/glossary#Encryption) نامتقارن در ابتدا کمی دشوار به نظر می‌رسد، اما پس از آشنا شدن با اصول ابتدایی آن، ملاحظه خواهید کرد که کار با آن چندان هم مشکل نیست و فقط نیاز به تمرین دارد. لازم به ذکر است که برای تسهیل انجام [*رمزگذاری*](/fa/glossary#Encryption) و رمزگشایی پیام‌ها در برنامه‌ی رایانامه (ایمیل) [*Thunderbird*](/fa/glossary#Thunderbird) باید افزونه‌ی [*Enigmail*](/fa/glossary#Enigmail) را در آن نصب کنید.



<div class="getstarted" markdown="1">
کتاب‌چه: راهنمای استفاده از [***Thunderbird***](/fa/thunderbird) را از این‌جا بخوانید
</div>


برنامه‌ی [*VaultletSuite 2 Go*](/fa/glossary#VaultletSuite) یک رایگان‌افراز است که می‌توان از آن برای رمزگذاری رایانامه (ایمیل) استفاده کرد. نحوه‌ی استفاده از این برنامه حتا از کار کردن با Thunderbird نیز ساده‌تر است، به شرط آن که به سازندگان برنامه اعتماد داشته و اجازه دهید برخی تنظیم‌ها را برای شما انجام دهند.


تصدیق اعتبار رایانامه (ایمیل) یکی دیگر از جنبه‌های مهم امنیت‌بخشی به ارتباطات اینترنتی است. افراد بد نیت با دست‌رسی به اینترنت و دارا بودن ابزارهای لازم می‌توانند از طریق فرستادن پیام از آدرس رایانامه‌ی (ایمیل) کاملاً مشابه با آدرس رایانامه‌ی (ایمیل) شما، خود به جای شما معرفی کنند. این نوع تقلب‌ها خصوصا گیرندگان پیام را دچار مشکل می‌کند. مثلاً تصور کنید که رایانامه‌ی (ایمیل) هشداردهنده‌ای دریافت می‌کنید که در ظاهر از جانب یک از افراد مرتبط با شما فرستاده شده است، ولی در‌ واقع فرستنده شخص دیگری است که هدف وی ایجاد اخلال در فعالیت‌های شما یا آگاهی یافتن از اطلاعات محرمانه‌ی مربوط به تشکیلات شماست.

از آنجایی که از طریق رایانامه (ایمیل)، نمی‌توان صورت فرستنده را دید یا صدای او را شنید، تنها شاخص برای تعیین هویت وی، آدرس رایانامه‌ی (ایمیل) اوست. شاید به همین خاطر است که بسیاری از کاربران به راحتی فریب رایانامه‌های (ایمیل)‌ تقلبی را می‌خورند. [*امضای الکترونیک*](/fa/glossary#Digital_signature)، که اساس آن بر مبنای روش [*رمزگذاری*](/fa/glossary#Encryption) نامتقارن است، از شاخص‌هایی است که به اثبات هویت فرستنده پیام کمک قابل توجهی می‌کند. در بخش [***چگونگی استفاده از Enigmail در Thunderbird***](thuderbird_encryption) در [***راهنمای دستی Thunderbird***](/fa/thunderbird) با نحوه‌ی ایجاد امضاهای الکترونیک آشنا خواهید شد.



<div class="background" markdown="1">
مینا: یکی از دوستان دانشجوی من یک بار رایانامه‌ای (ایمیل) از طرف من دریافت کرد که من برای او نفرستاده بودم. در پایان ما به این نتیجه رسیدیم که آن رایانامه (ایمیل) عملاً یک اسپم (هرزنامه) بوده است ولی حالا که فکرش را می‌کنم اگر چنین رایانامه‌ای (ایمیل) در مکان و زمان مناسب برای یک نفر فرستاده شود، ممکن است زیان‌های غیرقابل جبرانی به بار بیاورد. من شنیده‌ام که اگر از امضای دیجیتال (الکترونیک) استفاده کنیم می‌توان از این تقلب جلوگیری کرد. اما ممکن است کمی در این رابطه توصیح دهی؟

هنگامه: امضای الکترونیک مانند مهر مومی نقش بسته روی پاکت حاوی نامه است با این تفاوت که به هیچ وجه امکان تقلب در آن وجود ندارد. اضای الکترونیک ثابت می‌کند که تو فرستنده‌ی نامه هستی و کسی در طول مسیر آن را دست‌کاری نکرده است. 
</div>


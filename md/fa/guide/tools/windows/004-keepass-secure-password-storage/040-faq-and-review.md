

---

lang: fa
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

<a name="4.0"></a>
## ۴.۰ سؤالات رایج و مرور مطالب آموخته شده ##

به نظر می‌رسد که استفاده از برنامه **KeePass** برای نیکولای و النا بسیار ساده است. تنها بخشی که کمی غیرمعمول به نظر می‌رسد، عادت کردن به استفاده از **KeePass** برای ایجاد رمز عبورهای جدید می‌باشد. برای النا کنار آمدن با این واقعیت که دیگر مجبور نیست رمزهای عبور خود را ببیند کمی مشکل به نظر می‌رسد، اما مسلماً این کار بسیار ساده‌تر از به خاطر سپردن تمامی رمزهای عبور است!


<div class="background" markdown="1"> 

***پرسش**: نیکولای! از اینکه کار با برنامه **Keepass** این قدر ساده است، متعجب شدم. اما، چنانچه رمز عبور ارشد خود را فراموش کنم، آیا می‌توانم به برنامه **Keepass** دسترسی یافته و بانک اطلاعاتی رمزهای عبور خود را بازیابی کنم؟ *

**پاسخ**: جواب این سؤال ساده است، النا! خیر. متأسفم! در این صورت هیچ کاری از دست هیچ‌کس ساخته نیست. اما خوبی این امر در آنست که هیچ فرد دیگری قادر نخواهد بود به بانک اطلاعاتی رمزهای عبور شما دسترسی پیدا کند! برای جلوگیری از وقوع این کار، می‌توانید برخی از روش‌های به خاطر سپردن رمزهای عبور که در کتابچه راهنما فصل ۳. چگونگی ایجاد و نگهداری رمزهای عبور خوب شرح داده شده است را مورد استفاده قرار دهید. 

**پرسش**: چنانچه برنامه **Keepass** را uninstall کنم، چه بلایی بر سر رمزهای عبور من خواهد آمد؟ 

**پاسخ**: برنامه از روی رایانه شما پاک خواهد شد، اما بانک اطلاعاتی شما )ذخیره شده با پسوند kdb.(در سر جای خود باقی خواهد ماند. حالا چنانچه برنامه **Keepass** را مجدداً بر روی رایانه خود نصب کنید، می‌توانید فایل مزبور را باز نمایید.

**پرسش**: فکر می‌کنم که فایل بانک اطلاعاتی را تصادفاً پاک کرده‌ام.

**پاسخ**: امیدوارم که نسخه پشتیبان را از پیش تهیه کرده باشی. همچنین اطمینان حاصل کن که محل ذخیره شدن بانک اطلاعاتی را فراموش نکرده‌ای. رایانه خود را برای فایلی با پسوند kdb. جستجو کن. اگر واقعاً آن را پاک کرده ای، به راهنمای دستی [**Recuva**](recuva) نگاهی بینداز. ممکن است بتوانی با کمک روش‌های ارائه شده در راهنمای مزبور، فایل خود را بازیابی کنی.

</div>


<a name="4.1"></a>
## ۴.۱ سؤالاتی برای مرور مطالب آموخته شده ##

- رمز عبور قوی چه ویژگی‌هایی دارد؟
- چگونه می‌توان یک ورودی مربوط به رمز عبور را در **KeePass** تغییر داد؟
- چگونه می‌توان رمز عبوری شامل ۳۰ کاراکتر در **KeePass** به وجود آورد؟





---

lang: fa
community: guide
type: tools
legacy: True
child: True
os: windows
weight: 2
depth: 3
title: How to Use Eraser

---

سرفصل عناوین این بخش عبارتند از:

- [**۳.۰ نحوه‌ی استفاده از Eraser در ويندوز اکسپلورر**](#3.0)
- [**۳.۱ نحوه‌ی تمیز کردن فضای استفاده‌ نشده‌ی ديسک**](#3.1)
- [**۳.۲ نحوه‌ی استفاده از امکان وظيفه‌ی (task) بر حسب تقاضا**](#3.2)
- [**۳.۳ نحوه‌ی استفاده‌ از امکان وظيفه‌ی زمان‌بندی‌کننده**](#3.3)
- [**۳.۴ نحوه‌ی حذف يک وظيفه  (task)**](#3.4)
- [**۳.۵ نحوه‌ی پاک کردن سطل بازیافت ویندوز**](#3.5)

-------

<a name="3.0"></a>
## ۳.۰ نحوه‌ی استفاده از Eraser در ويندوز اکسپلورر ##

مردم معمولاً از **Eraser** از طریق برنامه‌های **My Computer Windows Explorer** استفاده می‌کند تا به خود برنامه مراجعه کنند.


**مرحله‌ی ۱**. شاخه حاوی فايلی که می‌خواهید به طور دايم پاک کنید را **باز کنيد**.

**مرحله‌ی ۲**. روی اين فایل **کليک راست** کنید. دو گزینه‌ی تازه روی لیست کرکره ای ظاهر می‌شود، *Erase* و *Eraser Secure Move* به شکل زیر:

![](/sbox/screen/eraser-en/14.png)

*شکل ۱: گزينه‌های Erase  و Eraser Secure Move*

می‌خواهیم از گزينه‌ی *Erase* برای پاک کردن دايم این فایل استفاده کنیم.


**مرحله‌ی ۳**. مورد **Erase** را از منو به صورتی که در *شکل ۱* در بالا آمده **انتخاب** کنید.

*جعبه‌ی گفت‌وگوی پاپ‌آپ Confirm Erasing به صورت زير ظاهر خواهد شد*:

![](/sbox/screen/eraser-en/15.png)

*شکل ۲: جعبه‌ی گفت‌وگوی پاپ‌آپ Confirm Erasing*

اگر فايلی که در این جعبه‌ی گفت‌وگوی پاپ‌آپ نمايش داده می‌شود همان است که می‌خواهید به طور دايم پاک کنيد، مراحل زير را انجام دهيد:


**مرحله‌ی ۴**: روی ![](/sbox/screen/eraser-en/16.png) **کليک** کنيد تا فايل را به *طور دايم* از روی کامپيوتر شما پاک کند.

**هشدار**: هر فايلی که به این شکل پاک شود غیر قابل بازگشت خواهد بود و به طور دایم پاک می‌شود. در نتيجه، باید کاملاً‌ مطمئن باشيد که واقعاً می‌خواهيد يک فايل خاص يا مجموعه‌ای از فايل‌ها را پاک کنيد.

برای این‌که يک فايل يا فايل‌هایی را به طور امن از نقطه‌ای به نقطه‌ی ديگری ببريد (مثلاً از کامپيوترتان به کارت حافظه‌ی يو اس بی):

**مرحله‌ی ۵**. گزينه‌ی ![](/sbox/screen/eraser-en/17.png) را **انتخاب** کنيد.

باید دوباره به همان پرسشی که ظاهر می‌شود به صورت بالا پاسخ بدهید تا بتوانید جلو برويد.


<a name="3.1"></a>
## ۳.۱ نحوه‌ی تمیز کردن فضای خالی دیسک ##

پاک کردن فضای خالی مستلزم تميز کردن همه‌ی آثار فايل‌‌هایی قبلاً موجود از «فضای خالی» ديسک سخت/ابزار ذخيره‌ی جانبی قابل‌حمل است. اين فضای خالی معمولاً شامل فايل‌هايی است که درست پاک نشده‌اند (لطفاً برای اطلاعات بيشتر به راهنمای دم‌دستی [**Recuva**](/fa/recuva) و کتابچه‌ی راهنما،[**فصل ۶**](chapter-6) مراجعه کنيد)

**مرحله‌ی ۱**:   **Start > Programs > Eraser > Eraser** را **انتخاب** کنید.

**نکته**: می‌توانيد وظيفه‌ی تميز کردن بر حسب تقاضا را اجرا کنيد يا آن را زمان‌بندی کنيد که در زمان مشخصی انجام شود.

**نکته مهم**: اين روند می‌تواند بين ۲ تا ۵ ساعت زمان ببرد تا تکميل شود و هنگام اجرا باعث کند شدن کامپيوتر شما می‌شود. شايد خوب باشد که تميزکاری را وقتی اجرا يا زمان‌بندی برای اجرا کنيد که از کامپيوترتان استفاده نمی‌کنيد (يا رفته‌ايد خانه/يا رفته‌ايد بخوابيد).


<a name="3.2"></a>
## ۳.۲. نحوه‌ی استفاده از وظيفه‌ی بر حسب تقاضا (On-demand task) ##

برای ايجاد يک وظيفه‌ی *بر حسب تقاضا* برای پاک کردن فضای *استفاده نشده روی ديسک*، مراحل زير را انجام دهيد:

**مرحله‌ی ۱**. روی ![](/sbox/screen/eraser-en/18.png) کليک کنيد.

**مرحله‌ی ۲**. به شکل زير **File > New Task**  را **انتخاب** کنيد:

![](/sbox/screen/eraser-en/19.png)

*شکل ۳: انتخاب يک وظيفه‌ی جديد در منوی فايل*


گزينه‌ی *فضای استفاده نشده روی درايو* باید انتخاب شود.

**مرحله‌ی ۳**. درايوی را که می‌خواهيد فضای خالی روی آن را تميز کنيد **انتخاب** کنيد. (در اين مثال، ديسک محلی (C:) انتخاب شده است. اين معمولاً ديسک اصلی روی بيشتر کامپيوترهاست).

![](/sbox/screen/eraser-en/20.png)

*شکل ۴: صفحه‌ی مشخصات وظيفه‌ی Eraser*


**مرحله‌ی ۴**. روی ![](/sbox/screen/eraser-en/21.png) **کليک** کنيد تا آن را ايجاد کنید و بعد وظيفه را اجرا کنيد که آن‌وقت در صفحه‌ی کاربری **Eraser** ظاهر می‌شود.


**مرحله‌ی ۵**. روی وظيفه **کليکِ راست** کنید تا منوی پاپ‌آپ را به شکل زير فعال کنيد:

![](/sbox/screen/eraser-en/22.png)

*شکل ۵: صفحه‌ی Eraser  که در آن گزينه‌ی Run (اجرا) انتخاب شده است.*


**مرحله‌ی ۶**. گزينه‌ی **Run** را **انتخاب** کنيد تا جعبه‌ی گفت‌وگوی پاپ‌آپ **Eraser** به شکل زير فعال شود.

![](/sbox/screen/eraser-en/23.png)

*شکل ۶: جعبه‌ی گفت‌وگوی پاپ‌آپ Eraser*

**مرحله‌ی ۷**. روی ![](/sbox/screen/eraser-en/16.png) **کليک** کنيد.

*پنجره‌ی وضعيت پيشرفت **Eraser** جريان تميز شدن فضای استفاده‌ نشده روی ديسک را به شکل زير نمايش می‌دهد*:

![](/sbox/screen/eraser-en/24.png)

*شکل ۷: پنجره‌ی Eraser در جريان تميز کردن فضای استفاده نشده‌ی ديسک*



<a name="3.3"></a>
## ۳.۳ نحوه‌ی استفاده از امکان زمان‌بندی ##

از آن‌جايی که هميشه ممکن است يادمان نماند که از این نوع «خانه‌تکانی» کامپيوتری استفاده کنيد، **Eraser** گزينه‌ای دارد که به شما اجازه می‌دهد که وظيفه‌ی تميزکاری را زمان‌بندی کنيد تا هر روز در زمان مقرری يا يک‌بار در هفته اجرا شود.

**مرحله‌ی ۱**. روی ![](/sbox/screen/eraser-en/25.png) در صفحه‌ی اصلی **Eraser** **کليک** کنيد.

**مرحله‌ی ۲**. به شکل زير **File > New Task**  را **انتخاب** کنيد:

![](/sbox/screen/eraser-en/26.png)

*شکل ۸: انتخاب يک وظيفه‌ی جديد از منوی فايل*

اين باعث فعال شدن پنجره‌ای مشابه به صفحه‌ای که در *شکل ۴* ديديم می‌شود (که در آن يک وظيفه‌ی برحسب تقاضا ايجاد کرديد).


**مرحله‌ی ۳**. گزينه‌های زير را به شکلی که در بخش [**۳.۲ نحوه‌ی استفاده از گزينه‌ی وظيفه‌های برحسب تقاضا**] آمده است معين کنيد.

![](/sbox/screen/eraser-en/27.png)

*شکل ۹: صفحه‌ی مشخصات وظيفه‌ی Eraser که تب زمان‌بندی را نشان می‌دهد.*


**مرحله‌ی ۴**. روی برگه *Schedule* (زمان‌بندی) **کليک** کنيد تا قاب مربوط به آن با دو وضعيت تنظیم همراه با آن فعال شود.

![](/sbox/screen/eraser-en/28.png)

*شکل ۱۰: تب زمان‌بندی Eraser*


**مرحله‌ی ۵**. روز يا موقع اجرا را به نحوی به بهترين وجهی جوابگوی نياز شما باشد از فهرست کرکره ای *Every* **انتخاب** کنيد.

**مرحله‌ی ۶**. زمان مناسب را از تايمر *At* انتخاب کنيد که تنها می‌تواند با فرمت ۲۴ ساعته **وارد** شود.

**مرحله‌ی ۷**. بعد از این‌که زمان و روز را معين کرديد، روی ![](/sbox/screen/eraser-en/21.png) **کليک** کنيد.

![](/sbox/screen/eraser-en/21.png)

*وظيفه‌ی زمان‌بندی شده به شکل زير ظاهر خواهد شد*:

![](/sbox/screen/eraser-en/29.png)

*شکل ۱۱: فهرست وظيفه‌ی زمان‌بندی‌شده‌ی Eraser*


**توجه**: کامپيوتر برای اين‌که وظيفه‌ی زمان‌بندی شده اجرا شود، بايد روشن باشد.



<a name="3.4"></a>
## ۳.۴ نحوه‌ی حذف يک وظيفه ##

بعد از اين‌که يک وظيفه‌ی برحسب تقاضا يا يک وظيفه‌ی زمان‌بندی شده را اجرا کرديد، شايد بخواهيد آن را از فهرست وظيفه‌ها حذف کنيد.

برای حذف یک وظيفه‌ی برحسب تقاضا، مراحل زير را اجرا کنيد:


**مرحله‌ی ۱**. روی ![](/sbox/screen/eraser-en/18.png) **کليک** کنيد تا فهرست وظيفه‌ی مربوط به شکل زير نمايش داده شود:

![](/sbox/screen/eraser-en/30.png)

*شکل ۱۲: فهرست وظيفه‌ی Eraser*

**مرحله‌ی ۲**. وظيفه‌ای را که می‌خواهيد حذف کنيد، به صورتی که در *شکل ۱۲* بالا نمايش داده شد، **انتخاب** کنيد.

**مرحله‌ی ۳**. برای فعال کردن منوی پاپ‌آپ **کليک راست** کنيد و بعد مورد مزبور را **انتخاب** و **حذف** (delete) کنيد تا وظيفه‌ از فهرست وظيفه حذف شود. (يا اين‌که می‌توانيد روی ![](/sbox/screen/eraser-en/31.png) که زیر نوار منوی  **Eraser** در بالا واقع است، **کليک** کنيد).

روند حذف يک وظيفه‌ی زمان‌بندی‌شده تقريباً شبيه همين است. برای حذف يک *وظيفه‌ی زمان‌بندی‌شده*، مرحله‌ی زیر را انجام دهيد.


**مرحله‌ی ۱**. روی ![](/sbox/screen/eraser-en/25.png) **کليک** کنيد و سپس **مراحل ۲ و ۳** را به صورتی که در اين بخش توضيح داده شده، **تکرار کنيد**.


<a name="3.5"></a>
## ۳.۵ نحوه‌ی تميز کردن سطل بازیافت ويندوز ##

برنامه‌ی **Eraser** همچنين به شما اجازه می‌دهد که هر گونه آثاری از مدارکی را که از **سطل بازیافت دسکتاپ ويندوز** پاک کرده‌ايد، از بين ببرید.


برای دسترسی به اين مشخصه، مراحل زير را اجرا کنيد:

**مرحله‌ی ۱**. هر جايی روی نمایه **Recycle Bin** **کليک راست** کنيد تا منوی پاپ‌آپ **Eraser** را به صورت زير فعال کنيد:

![](/sbox/screen/eraser-en/32.png)

*شکل ۱۳: منوی پاپ‌آپ Eraser برای سطل بازیافت*

**مرحله‌ی ۲**. مورد مناسب را از منوی پاپ‌آپ **انتخاب** کنيد تا شروع به تميز کردن **سطل بازیافت** کند.




---

lang: fa
community: guide
type: tools
legacy: True
child: True
os: windows
weight: 2
depth: 3
title: How to Export and Import Keys

---

فهرست عنوان‌های این بخش عبارتند از:

- [**۳-۱- شیوه‌ی فرستادن کلید عمومی با استفاده از برنامه‌ی gpg4usb**](#3.1)
- [**۳-۲- شیوه‌ی وارد کردن کلید عمومی با استفاده از برنامه‌ی gpg4usb**](#3.2)
- [**۳-۳- شیوه‌ی تایید اعتبار کلید عمومی با استفاده از برنامه‌ی gpg4usb**](#3.3)

-------

<a name="3.1"></a>
## ۳-۱- شیوه‌ی فرستادن کلید عمومی با استفاده از برنامه‌ی gpg4usb ##

پیش از آن که مخاطب شما قادر به فرستادن رایانامه‌ی (ایمیل) رمزگذاری شده برای شما باشد، باید کلید عمومی خود را برای او بفرستید.

برای فرستادن کلید عمومی خود با از طریق برنامه‌ی **gpg4usb** باید کارهای زیر را به انجام دهید:

**مرحله‌ی ۱**. روی ![](/sbox/screen/gpg4usb-en/02.png) **دو بار کلیک** کنید تا پوشه‌ی برنامه‌ی **gpg4usb** باز شود.

**مرحله‌ی ۲**. روی ![](/sbox/screen/gpg4usb-en/03.png) **کلیک** کنید تا پنجره‌ی زیر فعال شود:

![](/sbox/screen/gpg4usb-en/10.png)

*تصویر ۱: پنجره‌ی مدیریت کلید که در آن جفت کلیدها نشان داده می‌شوند*

**مرحله‌ی ۳**. همانند آن‌چه که در *تصویر ۱* دیده می‌شود، کلید خود را انتخاب کنید.

**مرحله‌ی ۴**. گزینه‌ی *Export To File* از منوی **Key** را **انتخاب** کنید.

![](/sbox/screen/gpg4usb-en/11.png)

*تصویر ۲: پنجره‌ی مدیریت کلید که گزینه‌ی Export To File (صدور به فایل) در آن انتخاب شده.*

این کار باعث می‌شود که پنجره‌ی زیر به نمایان شود:

![](/sbox/screen/gpg4usb-en/12.png)

*تصویر ۳: پنجره‌ی انتخاب مقصد ذخیره‌ی کلید. Export To Folder (صدور به شاخه)*

**مرحله‌ی ۵**: روی ![](/sbox/screen/gpg4usb-en/13.png) کلیک کنید تا جفت کلید شما در شاخه‌ی برنامه‌ی **gpg4usb** ذخیره شود.

**توجه**: اگر می‌خواهید کلید های عمومی خود را در مکان دیگری ذخیره کنید، می‌توانید با استفاده از پنجره‌ی مرور *Export To Folder* محل مورد نظر خود را انتخاب.

**مرحله‌ی ۶**: فایل صادراتی (Imported File) را -که حاوی کلید عمومی است- به صورت فایل پیوست برای مخاطب خود بفرستید.

<a name="3.2"></a>
## ۳-۲- شیوه‌ی وارد کردن کلید عمومی با استفاده از برنامه‌ی gpg4usb ##

پیش از آن که قادر به رمزگذاری اطلاعات و فرستادن آن به مخاطب خود باشید، باید کلید عمومی او را در اختیار داشته باشید و وارد این برنامه کنید. برای وارد کردن کلید عمومی با استفاده از برنامه‌ی **gpg4usb** مراحل زیر را انجام دهید:

**مرحله‌ی ۱**. روی ![](/sbox/screen/gpg4usb-en/03.png) **دو بار کلیک** کنید تا برنامه‌ی **gpg4usb** باز شود.

**مرحله‌ی ۲**. روی ![](/sbox/screen/gpg4usb-en/14.png) **کلیک** کنید تا پنجره‌ی زیر فعال شود.

![](/sbox/screen/gpg4usb-en/15.png)

*تصویر ۴: پنجره‌ی Import Key (وارد کردن کلید)*

**مرحله‌ی ۳**. مبدأ کلید را **انتخاب** و روی ![](/sbox/screen/gpg4usb-en/09.png) **کلیک** کنید تا پنجره‌ی زیر فعال شود.

![](/sbox/screen/gpg4usb-en/16.png)

*تصویر ۵: میز فرمان gpg4usb که کلید عمومی تازه وارد شده‌ی سلما در آن مشخص شده است.*

اکنون که موفق شدید کلید عمومی مخاطب خود را وارد کنید، باید کلید وارد شده را تایید اعتبار و امضاء کنید.

<a name="3.3"></a>
## ۳-۳- شیوه‌ی تایید اعتبار یک جفت کلید با استفاده از برنامه‌ی gpg4usb ##

شما باید مطمئن شود که کلید وارد شده واقعاً متعلق به کسی است که انتظار دارید. سپس آن را با عنوان کلید موثق تایید اعتبار کنید. این گام مهمی است که شما و مخاطبان شما باید برای هر کلید عمومی که می‌گیرند طی کنند.

برای تایید اعتبار یک جفت کلید، کارهای زیر را انجام دهید:

**مرحله‌ی ۱**. با مخاطب خود از روشی به غیر از رایانامه (ایمیل) تماس بگیرید.

**توجه**: می‌توانید از تلفن، پیامک، [*تلفن اینترنتی (VoIP)*](glossary#VOIP) یا هر روشی دیگری این کار را انجام دهید. تنها با مکالمه‌ی تلفنی یا ملاقات رودررو بالاترین امکان تصدیق هویت فرد را فراهم می‌کنید به شرط آن که امکان آن به صورت امن فراهم باشد. 

**مرحله‌ی ۲**. هم شما و هم مخاطب شما باید اثر انگشت (fingerprints) کلیدهای جفتی رد و بدل شده را تایید اعتبار کنید.

**توجه**:‌ اثر انگشت در واقع مجموعه‌ی منحصر به فرد و بی‌نظیری از اعداد و حروف است که یک کلید را می‌سازد. اثر انگشت به خودی خود به صورت رمز نیست و می‌توان آن را ثبت کرد و برای تایید اعتبار در مواقعی که به آن نیاز است مورد استفاده قرار داد.

برای دیدن اثر انگشت جفت کلیدهایی که تاکنون ایجاد کرده و کلیدهای عمومی که تا به حال وارد کرده‌اید، کارهای زیر را انجام دهید:

**مرحله‌ی ۱**. روی کلیدی که می‌خواهید اثر انگشت آن را ببینید **راست کلیک** کنید.

**مرحله‌ی ۲**. گزینه‌ی *Show Keydetails* (نمایش جزئیات کلید) را انتخاب کنید.

![](/sbox/screen/gpg4usb-en/17.png)

*تصویر ۶: منوی Pop-Up جفت کلید سلما.*

به این ترتیب، صفحه‌ی زیر باز می‌شود.

![](/sbox/screen/gpg4usb-en/18.png)

*تصویر ۷: پنجره‌ی Keydetaild جفت کلید سلما، که اثر انگشت آن با رنگ سیاه مشخص شده است.*

**مرحله‌ی ۳**. این اثر انگشت را با اثر انگشتی که مخاطب شما در برنامه‌ی **gpg4usb** خود می‌بیند مقایسه کنید.

با مخاطب خود چک کنید که آیا اثر انگشت کلیدهایی که برای هم فرستاید با آن چه که دارید مطابقت دارد یا نه. اگر با یک‌دیگر مطابقت نداشته باشند، کلیدهای عمومی خود را دوباره بفرستید و مراحل تایید اعتبار را تکرار کنید.

اگر اثر انگشت‌ها با یک‌دیگر مطابقت دارند، آن‌گاه می‌توانید به صورت امن به فرستادن رایانامه (ایمیل) و فایل‌های رمزگذاری شده بپردازید.




---

lang: fa
community: guide
type: tools
legacy: True
child: False
os: windows
weight: 000
title: avast! - Anti-Virus

---

**صفحه اول وبسایت:**

[**www.avast.com**](http://www.avast.com)

**نیازهای رایانه ای**:

- قابل اجرا در تمامی نسخه های ویندوز 

**نسخه مورد استفاده در این راهنما**:

- 5.0

**مجوز**:

- رایگان افزار 
	
**منابع مورد نیاز برای مطالعه**:

- **کتابچه راهنما** [**فصل اول: چگونگی مراقبت از رایانه در برابر بدافزارها و هکرها**](/chapter-1)

**سطح یادگیری**: 1: مبتدی, **2: متوسط**, 3: میانه, 4: با تجربه, 5: پیشرفته

**زمان مورد نیاز برای یادگیری و شروع به استفاده از نرم افزار**: 20 دقیقه

**این نرم‌افزار به شما امکان میدهد که**:

- ویروس ها را اسکن و از روی رایانه خود پاک کنید
- رایانه خود را در برابر آلودگی‌های جدید ویروسی مراقبت کنید
- نسخه جدید برنامه و فهرست به‌روز شده ویروسهای جدید را از طریق اینترنت و بصورت رایگان دریافت نمایید.



**گنو لینوکس, سیستم عامل مک و سایر برنامه های همسازگار با ویندوز**:

اگرچه ما دراین فصل ما **آنتی ویروس رایگان avast!** را به شما معرفی می‌کنیم، اما برنامه‌های ضد بدافزار رایگان دیگری که با **ویندوز**  سازگار بوده و می‌توان آن‌ها را نیز برای استفاده توصیه کرد عبارتند از:

- [**Avira AntiVir Personal Edition**](http://www.free-av.com/) و
- [**AVG Anti-Virus**](http://free.avg.com/).

همچنین اگر توان مالی شما اجازه می‌دهد تا نسخه تجاری نرم‌افزار آنتی ویروس را خریداری نمایید ، نسخه های تجاری معمولاً بصورت کاملتر ارایه شده و حفاظت بیشتری را برای کاربر فراهم می آورند.

اگرچه سیستم های عاملی چون **گنو لینوکس** و **مک** تقریباً عاری از ویروس می باشند، اما دلایل قانع کننده ای برای نصب یک برنامه ضد بدافزار بر روی آن‌ها وجود دارد. اولا اینکه احتمال دارد روزی ویروسی برای این سیستم عامل‌ها هم نوشته شود و ثانیا ممکن است ویروسها را حتی اگر سیستم عامل شما مصون باشد بطور ناخواسته به دیگران که دارای سیستم عامل های آسیب‌پذیری چون ویندوز هستند منتقل کنید.

در حال حاضر متاسفانه برنامه ضد ویروس *رایگان* مناسبی  که قابل توصیه برای سیستم عاملهای *مک *  و  *گنو لینوکس*باشد وجود ندارد. با این حال، نرم افزارهای *تجاری*  وجود دارند که از کارآیی بیشتری برخوردار بوده و مصونیت بیشتری را فراهم می آورند، برخی از آن‌ها به قرار زیرند:
 
- [**avast!**](http://www.avast.com/en-eu/mac-edition),
- [**Kaspersky**](http://www.kaspersky.co.uk/kaspersky-anti-virus-for-mac),
- [**Mcafee**](http://www.mcafee.com/us/small/products/virusscan_for_mac/virusscan_for_mac.html),
- [**Sophos**](http://www.sophos.com/products/enterprise/endpoint/security-and-control/), و
- [**Symantec**](http://www.symantec.com/norton/products).

اگر امکان خرید آن‌ها برای شما فراهم است، دریغ نکنید.

### 1.1 نکاتی که پیش از شروع می باید از آن‌ها آگاه باشید ###

ویروسهای رایانه ای برنامه‌های موذی و مضری هستند که قادرند فایل‌ها را از بین برده، سرعت رایانه را آهسته کرده، و از کتابچه آدرس شما برای یافتن آدرس دیگران و آلوده کردن رایانه آن‌ها نیز استفاده کنند. برنامه **avast!** می‌تواند رایانه شما را در برابر ویروسهایی که ممکن است از طریق دانلودهای اینترنتی، ضمایم ایمیل، یا نقل و انتقال فایل از رسانه‌های قابل حمل  (CD, DVD, فلاپی دیسک، حافظه های USB) وارد آن می شوند، محافظت نماید.

- هیچ‌گاه دو برنامه آنتی ویروس را بر روی رایانه خود نصب نکرده و بطور همزمان به اجرا در نیاورید. اگر در حال حاضر از آنتی ویروس دیگری استفاده می‌کنید ولی تصمیم دارید تا به برنامه **avast!** رو بیاورید، می باید پیش از نصب **avast!** برنامه آنتی ویروس فعلی تان را از نصب خارج کنید.

- برنامه های جدید ضد بدافزار و همچنین ویروسهای نوین هر لطظه در حال ساخته شدن هستند. بنابراین ضروری است که بانک اطلاعاتی  **avast!**  دائما به-روز شود.

- در میان ویروسهایی که موذی تر از بقیه هستند، گروهی عملاً از نصب **avast!** جلوگیری می‌کنند. همچنین **avast!** برخی از ویروسها را تشخیص نداده و نمی‌تواند از میان بردارد. در چنین شرایطی می بایست به روشهای نسبتاً پیشرفته‌تری متوسل شد. برخی از این روشها در بخش  [**4.9 روشهای پیشرفته از بین بردن ویروسها**](/en/dealingwithviruses#4.9). ا به بحث گذاشته خواهد شد.


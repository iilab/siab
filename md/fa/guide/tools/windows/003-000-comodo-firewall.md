

---

lang: fa
community: guide
type: tools
legacy: True
child: False
os: windows
weight: 003
title: Comodo Firewall

---

**صفحه اول وبسایت**
- [**www.personalfirewall.comodo.com**](http://www.personalfirewall.comodo.com)


**نیازهای رایانه ای**
- Windows 2000/XP/2003/Vista
- برای شروع نصب اجازه مالک رایانه الزامی است.


**روایت مورد استفاده در این راهنما**
- 5.0.16


**مجوز**
- رایگان افزار


**منابع مورد نیاز برای مطالعه**
- کتابچه راهنما [**فصل اول: چگونه از رایانه خود در برابر ویروسها، بدافزارها، و هکرها مراقبت کنیم**](/chapter-1


**سطح یادگیری**: ۱: مبتدی، ۲: متوسط، **۳: میانه**، **۴: باتجربه**، ۵: پیشرفته


**مدت زمان مورد نیاز جهت آماده شدن برای استفاده از این ابزار:** ۶۰ دقیقه


**آنچه در این فصل خواهید آموخت:**

- امکان حفاظت کامل و مؤثر از امنیت رایانه و شبکه خود در برابر افراد مهاجم، هکرهای اینترنتی، بدافزارها، ویروسها، و سایر نرم‌افزارها یا تهدیدهایی که متوجه سیستم شما است.
- امکان مدیریت تمامی درخواستهایی که در هنگام اتصال به اینترنت از جانب برنامه‌های موجود در رایانه شما ارائه می شود. برای اینکار برنامه دیوار آتش COMODO دارای رابط کاربری است که تنظیمات آن بصورت کاملاً ساده انجام می گیرد.



**گنو لینوکس، سیستم عامل مک، و سایر برنامه‌های هم سازگار با مایکروسافت ویندوز**

**گنو لینوکس** دارای دیواره آتشی است که از پیش در آن تعبیه شده است ([**netfilter/iptables**](http://www.netfilter.org/)) و از تنظمیات امنیت شبکه ای بسیار خوبی برخوردار است. این دیواره آتش دارای رابط های کاربری ساده‌ای است که ما خصوصا [**GUFW**](https://help.ubuntu.com/community/Gufw) (**Graphical Uncomplicated Firewall**) را توصیه می‌کنیم.

**سیستم عامل مک** دارای دیواره آتش قابل اطمینان و قوی است، که می‌توان آن را با رابط های کاربری افزودنی مختلف تکمیل کرد تا بتوان قابلیت‌های موجود آن را ارتقا داد، از این میان می‌توان برنامه‌هایی چون: [**NoobProof**](http://www.hanynet.com/noobproof/)  یا [**IPSecuritas**](http://www.lobotomo.com/products/IPSecuritas/) اشاره کرد. برای کاربرانی که از بودجه پایینتری برخوردارند، برنامه [**Little Snitch**](http://www.obdev.at/products/littlesnitch/index.html) را توصیه می کنیم، که به افزایش امنیت، حفظ حریم شخصی، و مراقبت از اطلاعات محرمانه شما کمک می کند. 

به غیر از برنامه **دیوار آتش COMODO**، برنامه‌های عالی دیگری نیز برای **مایکروسافت ویندوز** طراحی شده اند. برنامه‌هایی چون [**ZoneAlarm Free Firewall**](http://www.zonealarm.com/security/en-us/zonealarm-pc-security-free-firewall.htm) یا [**Outpost Firewall Free**](http://free.agnitum.com/) تقریباً به خوبی برنامه **دیوار آتش COMODO** می باشند.


### ۱.۱ نکاتی که پیش از شروع به استفاده از برنامه باید از آن‌ها آگاه باشید ###

دیوار آتش مانند یک دربان یا نگهبان برای رایانه شما عمل می کند. دیوار آتش دارای مجموعه دستورالعمل هایی است که بر اساس آن‌ها می‌داند چه اطلاعاتی بایستی به رایانه شما وارد یا از آن خارج شود. دیوار آتش اولین برنامه‌ای است که اطلاعات ورودی از طریق اینترنت به رایانه شما را دریافت و تحلیل می کند، و آخرین برنامه‌ای است که اطلاعات ارسالی به سوی اینترنت را اسکن می کند.

دیوار آتش از اطلاعات ذخیره شده در رایانه شما در برابر هکرها و متجاوزینی که مایل به دسترسی به آن اطلاعات هستند محافظت می کند. دیوار آتش همچنین مانع از آن می‌شود که بدافزارها اطلاعاتی را از درون رایانه شما بدون اطلاع شما به اینترنت ارسال دارند. **دیوار آتش COMODO** یک برنامه شناخته شده و معتبر می باشد. این برنامه رایگان است، یعنی می‌توانید از آن بدون نیاز به خرید مجوز، استفاده نمایید.

اجرای یک برنامه دیوار آتش ممکن است در ابتدا نیازمند آن باشدکه مدتی وقت و تلاش برای آ نصرف کنید تا مطمئن گردید که تمامی تنظیمات آن بطور صحیح انجام شده و مطابق با نیازهای شما برای استفاده از رایانه تان می باشد. پس از یک دوره فراگیری مقدماتی، برنامه دیوار آتش بطور روان شروع به کار نموده نیاز آنچنانی به مداخله از جانب شما نخواهد داشت.

**هشدار!**: هیچ‌گاه پیش از آنکه برنامه دیوار آتش را بر روی رایانه خود نصب کرده و به اجرا درآورده باشید به اینترنت متصل نشوید! حتی اگر مودم یا روتر اینترنت شما دارای دیوار آتش مختص به خود می باشد، اکیدا توصیه می‌شود که برنامه دیوار آتش را بر روی رایانه خویش نیز نصب کنید. 


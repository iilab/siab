

---

lang: fa
community: guide
type: tools
legacy: True
child: True
os: windows
weight: 3
depth: 3
title: Advanced Configurations and Settings

---

سرفصل عناوین این بخش عبارتند از:

- [**۴.۰ چگونه به پنجره های دیوار آتش و +Defense دسترسی پیدا کنیم**](#4.0)
- [**۴.۱ پنجره تنظیمات نحوه عمل دیوار آتش**](#4.1)
- [**۴.۲ پنجره تنظیمات +Defense**](#4.2)

-------

<a name="4.0"></a>
## 4.0 چگونه به پنجره های دیوار آتش و +Defense دسترسی پیدا کنیم ##


رابط کاربری اصلی برنامه **دیوار آتش COMODO** به دو بخش تقسیم می شود، کادر *Firewall* و کادر *+Defense*

![](/sbox/screen/comodo-en/80.png)

*تصویر ۱: رابط کاربری اصلی برنامه دیوار آتش COMODO که هر دو کادر Firewall و +Defense در آن دیده می شود*

با **کلیک کردن* بر روی ![](/sbox/screen/comodo-en/43.png) در هریک از کادرها می‌توان به پنجره های *Firewall Behavior Settings* (تنظیمات نحوه عمل دیوار آتش) و *Defense+ Settings* (تنظیمات +Defense) دسترسی یافته و پنجره ها و برگه های مرتبط با آن‌ها را فعال نمود.

راه دیگر آنست که اقدام‌های زیر را انجام دهید:

**مرحله ۱**. رابط کاربری اصلی **دیوار آتش COMODO** را **باز** کنید.

**مرحله ۲**. بر روی ![](/sbox/screen/comodo-en/60.png) یا ![](/sbox/screen/comodo-en/81.png) **کلیک** کنید تا کادرهای *Firewall Tasks* یا *Defense+  Tasks* به ترتیب فعال شوند.

**مرحله ۳**. بر روی ![](/sbox/screen/comodo-en/82.png) یا ![](/sbox/screen/comodo-en/83.png) **کلیک** کنید تا برگه *Firewall Behavior Settings* یا *Defense+ Settings* به ترتیب باز شوند.

**نکته**: *Firewall Security Level* (سطح امنیتی دیوار آتش)، *Defense+ Security Level* (سطح امنیتی +Defense)، و *Sandbox Security Level* (سطح امنیتی Sandbox) که در بخش‌های بعدی به شرح آن‌ها پرداخته خواهد شد را می‌توان به آسانی و بطور مؤثر با استفاده از نمایه ارتباط اینترنتی **دیوار آتش COMODO** که در کادر پایین صفحه سیستم قرار دارد، تنطیم نمود. بر روی نمایه ارتباط اینترنتی **راست کلیک** کنید تا منوی پاپ آپ و زیرمنوی آن به شکل زیر ظاهر شوند:

![](/sbox/screen/comodo-en/84.png)

*تصویر ۲: منوی پاپ آپ نمایه ارتباط اینترنتی و زیرمنوی مربوط به سطح امنیتی دیوار آتش*


<a name="4.1"></a>
## ۴.۱ پنجره تنظیمات نحوه عمل دیوار آتش ##

پنجره **Firewall Behavior Settings** به شما اجازه می‌دهد تا با استفاده از مجموعه‌ای از ویژگیها و گزینه ها، از جمله سطح امنیتی دیوار آتش، تعداد و نوع هشدارهای امنیتی دریافت شده، آنالیزهای بسته ای، و نظارت، میزان امنیت دیوار آتش را تنظیم نمایید.

![](/sbox/screen/comodo-en/44.png)

*تصویر ۳: پنجره تنظیمات نحوه عمل دیوار آتش – برگه تنظیمات عمومی*

برگه *General Settings* (تنظیمات عمومی) به شما امکان می‌دهد تا سطح امنیتی را که صلاح می‌دانید برای برنامه **دیوار آتش COMODO** تعیین نمایید. با حرکت دادن شاخص لغزنده می‌توانید از میان گزینه های زیر سطح امنیتی مورد نیاز خود را تعیین نمایید. 

**Block All** (جلوی همه را بگیر): در این حالت تمامی نقل و انتقالات داده‌ای اینترنتی متوقف شده و کلیه تنظیمات و پیکربندی هایی که برای دیوار آتش تعیین نموده‌اید نادیده گرفته می شوند. این حالت نه قانونی برای نقل و انتقالات داده‌ای برنامه کاربردی در نظر گرفته می‌شود و نه نحوه عمل آن‌ها ثبت می شود. 

**Custom Policy** (خط مشی سفارشی): در این حالت *فقط* شیوه‌های امنیتی تعریف شده توسط کاربر برای **دیوار آتش COMODO** و ترافیک شبکه ای که قبلاً در پنجره های *Firewall Tasks > Network Security Policy* و *Defense+ Tasks > Computer Security Policy* تعریف کرده‌اید، اعمال می شوند. 

**Safe Mode** (حالت امن): این مود، حالت پیش‌فرض تنظیمات **دیوار آتش COMODO** است که شامل *Optimum Proactive Defense* و *Maximum Proactive Defense* می باشد.


**نکته**: برنامه **دیوار آتش COMODO** فهرستی از برنامه‌های کاربردی که معمولاً مورد استفاده قرار می‌گیرند و فایل‌هایی را که امن در نظر گرفته می‌شوند، در خود دارد، و برای آن‌ها پیام‌های هشدار ظاهر نمی کند. 

**هشدار**: دو حالت *Training Mode* (حالت آموزشی) و *Disabled Mode* (حالت غیرفعال) را توصیه نمی‌کنیم چراکه ممکن است کارآیی **دیوار آتش COMODO** را به خطر انداخته و سیستم شما را آسیب‌پذیر سازند.


<a name="4.2"></a>
### ۴.۲ پنجره تنظیمات +Defense ###

**توجه**: ویژگی‌ها و گزینه هایی که در این بخش به شرح آن‌ها پرداخته می‌شود محتاج به درک عمیق از دیوارهای آتش و موضوعات امنیتی مربوط به آن‌ها بوده، و عمدتا برای کاربران در سطح **پیشرفته** تهیه و تنظیم شده اند.

**نکته مهم**: اگر در طی نصب برنامه **دیوار آتش COMODO** گزینه های *Firewall with Optimum Proactive Defense* یا *Firewall with Maximum Proactive Defense* را علامت زده‌اید، سیستم بازدارنده نفوذ میزبان *+Defense* بطور خودکار فعال شده است. اما اگر گزینه *Firewall Only* را علامت زده اید، سیستم *+Defense* را هنوز هم می‌توان بصورت دستی فعال نمود. به منظور آنکه بسیاری از ویژگی‌هایی که در اینجا بدانها اشاره می‌شود عمل خود را انجام دهند، گزینه *+Defense* باید در حالت فعال قرار گیرد. 

گزینه *+Defense* برنامه **دیوار آتش COMODO** یک سیستم ممانعت از نفوذ میزبان می باشد. به لحاظ فنی، هر رایانه ای که به شبکه نصب می‌شود، یک رایانه میزبان محسوب می گردد. سیستم *+Defense* دائماً فعالیتهای تمامی فایلهای اجرایی که در رایانه شما هستند نظارت می کند. فایل اجرایی، یک برنامه کاربردی، نرم افزار، یا بخشی از آن است که معمولاً و نه منحصرا با یکی از پسوندهای زیر شناخته می شود: *.bat*, *.exe*, *.dll*, *.sys* و غیره.

هربار که یک فایل اجرایی ناشناخته سعی در اجرا شدن دارد، هشدارهای *+Defense* ظاهر شده و از شما می‌خواهد تا به آن فایل اجازه اجرا داده یا مانع از اجرای آن شوید. این ویژگی خصوصا زمانی از اهمیت بسیار برخوردار است که برنامه‌های بدافزار سعی در نصب برنامه‌های مخرب خود بر روی رایانه شما داشته یا بخواهند اطلاعات شخصی و محرمانه شما را به سرقت ببرند، و یا حتی بخواهند سخت دیسک رایانه تان را قالب بندی مجدد نموده و یا از آن بدون اجازه شما برای تکثیر بدافزار یا اسپم استفاده  کنند.



### ۴.۲.۱ تنظیمات +Defense - برگه تنظیمات عمومی ###

برای فعال کردن سیستم *+Defense* به صورت دستی و ظاهر شدن پنجره تنظیمات *Defense+ Settings* می بایستی مراحل زیر را انجام دهید:

**مرحله ۱**. بر روی برگه  *+Defense* در رابط کاربری اصلی برنامه **دیوار آتش COMODO** **کلیک** کرده و سپس بر روی ![](/sbox/screen/comodo-en/50.png) **کلیک** کنید تا صفحه زیر ظاهر شود:

![](/sbox/screen/comodo-en/51.png)

*تصویر ۶: پنجره +Defense که برگه تنظیمات عمومی در آن دیده می شود*


**مرحله ۳**: شاخص لغزنده را به طرف بالا به *Safe Mode* حرکت داده و سپس بر روی ![](/sbox/screen/comodo-en/06.png) **کلیک** کنید تا سیستم  *+Defense*  همانطور که در تصویر ۶ در بالا دیده می شود، فعال گردد.

 *Defense+ Security Level* مشابه *Firewall Behavior Security Level* می‌باشد که گزینه های یکسانی را ارائه داده و به شما اجازه می‌دهد تا از یک شاخص لغزاننده برای انتخاب سطح بهینه حفاطت در برابر نفود میزبان برای سیستم خود استفاده کنید. 

**Paranoid Mode** (حالت مظنون): این حالت بالاترین میزان امنیت موجود را فراهم آورده، و تمامی فایلها و هرگونه فایل اجرایی به جز آن‌هایی را که شما به عنوان امن در نظر گرفته و یا جزو لیست *Trusted Software Vendor* می باشند، را نظارت می کند. در این حالت بیشترین تعداد هشدارهای امنیتی ظاهر می شوند، و فعالیت سیستم از طریق تنظیمات و پیکربندی هایی که شما در نظر گرفته‌اید، فیلتر می شود. 

**Safe Mode** (حالت امن): این حالت در حین اینکه فعالیتهای مهم سیستم را تحت نظارت دارد، به صورت خودکار نحوه عمل فایلهای اجرایی برنامه‌های کاربردی مختلف را فراگرفته و ثبت می کند. هرگاه که یک برنامه کاربردی بدون مجوز به اجرا درآید یک هشدار امنیتی ظاهر می شود. انتخاب این حالت برای عمده کاربران توصیه می شود. 

- گزینه  *Block all unknown requests if the application is closed* (در صورت بسته شدن برنامه کاربردی، تمامی درخواست های ناشناخته شده را بلوکه کن) بطور خودکار کلیه درخواستهای برنامه‌های کاربردی و نرم افزارهای ناشناخته، و آن‌هایی را که در *Computer Security Policy* (خط مشی امنیتی رایانه)  خود مشخص ننموده اید، بلوکه می کند. 

- گزینه *Deactivate the Defense+ permanently (Requires a system restart)* (گزینه +Defense را بطور دائم غیرفعال کن) به شما امکان می‌دهد تا سیستم بازدارنده نفوذ میزبان  *+Defense* را از کار بیاندازید. این گزینه معمولاً توصیه نمی شود. 


### ۴.۲.۲ تنظیمات +Defense – برگه تنظیمات کنترل اجرا ###

برگه *Execution Control Settings* (تنطیمات کنترل اجرا) میزان دسترسی یک فایل مشکوک یا ناشناخته به منابع سیستم شما و اجرا کردن خود را محدود نموده، و آن فایل/ها را برای تجزیه و تحلیل، ثبت می نماید.

![](/sbox/screen/comodo-en/54.png)

*تصویر ۷: برگه تنظیمات کنترل اجرای +Defense* 


**نکته**: کاربران در سطح **پیشرفته** می‌توانند با کلیک کردن بر روی ![](/sbox/screen/comodo-en/55.png) کادر *Exclusions* (استثنائات) را فعال نموده و استثنائاتی را برای وظایفی که در بالا بدانها اشاره شد قائل شده، و مروری بر فرآیندها و برنامه‌های مختلف جهت انتخاب آن‌ها برای استثناء کردن داشته باشند. 

**توجه**: به کاربران **باتجربه** و **پیشرفته** قویاً توصیه می‌شود تا بر روی ![](/sbox/screen/comodo-en/47.png) **کلیک** کنند تا راهنمای بسیار جامع **COMODO** در ارتباط با برگه های *Execution Control Settings*، *Sandbox Settings*، و *Monitoring Settings* دسترسی پیدا کنند. راه دیگر آنست که به **http://help.comodo.com/topic-72-1-155-1074-Introduction-to-Comodo-Internet-Security.html** مراجعه کرده و از بین فهرست عناوین راهنمای آنلاین، موضوع مورد نظر خود را انتخاب نمایید.


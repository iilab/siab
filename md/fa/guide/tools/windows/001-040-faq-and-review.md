

---

lang: fa
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

<a name="4.1"></a>
## ۴.۰ سؤالات رایج و مرور مطالب آموخته شده ##

 در نظر النا و نیکولای **Spybot** برنامه‌ای جامع و کار کردن با آن ساده است. وظیفه حیاتی – عاری نگه‌داشتن رایانه از جاسوس افزارها – برنامه **Spybot** به طور خودکار انجام می‌شود. اگرچه آن‌ها در مورد اینکه سؤالاتی که از جانب **Teatimer** برای اجازه دادن یا مانع شدن از ایجاد تغییرات مطرح می‌شود کمی دستپاچه می‌شوند، اما هر دو احساس می‌کنند که تجربه لازم را در فرق گذاشتن بین برنامه‌های واقعی و برنامه‌های مخرب بدست خواهند آورد.


<div class="background" markdown="1">

***پرسش**: اگر برنامه **Spybot** را uninstall کنم چه اتفاقی برای جاسوس افزارهایی که در جستجوهای قبلی توسط برنامه یافت شده‌اند خواهد افتاد؟‌ آیا آن‌ها در رایانه‌ی من در داخل قرنطینه باقی خواهند ماند یا عملاً پاک شده‌اند؟ *

***پاسخ**: زمانی که **Spybot** را uninstall می‌کنید تمامی اقلامی که در قرنطینه نگهداری می‌شوند نیز پاک خواهند شد. *

***پرسش**: نیکولای، من مرتب کوکی‌ها و ردیاب‌های مفید را از دست می‌دهم. چگونه می‌توانم مانع از پاک شدن آن‌ها شوم؟ *

***پاسخ**: نگران نباش. دو راه برای حفاظت از کوکی‌ها و ردیاب‌های مفید وجود دارد. اول، پس از آنکه **Spybot** سیستم شما را اسکن می‌کند فهرستی از تمامی مشکلات و تهدیدات شناسایی شده را به نمایش می‌گذارد. با **کلیک** کردن بر روی هر یک از آن‌ها اطلاعاتی در ارتباط با مورد انتخاب شده به نمایش در می‌آید. این اطلاعات به شما کمک می‌کند تا بتوانید در مورد پاک کردن یا نگه داشتن آن‌ها تصمیم بگیرید. راه دیگر آنست که، **Spybot** را **اجرا** کرده و سپس **Mode > Advanced > Settings** را **انتخاب** کنید. در اینجا می‌توانید با دقت بیشتر اقلامی را که می‌خواهید نگه دارید، از فهرست عملیات جستجو و انهدام حذف کنید. *

***پرسش**: آیا نصب برنامه **Spybot** مشکل است؟ *

***پاسخ**: خیر. بسیار ساده است. تنها کافی است **Start > All Programs > Spybot - Search & Destroy > Uninstall Spybot-S&D** را **انتخاب** کنید. *

***پرسش**: اتصال اینترنتی من سرعت پایینی دارد. چگونه می‌توانم سرعت دریافت شدن قواعد و بانک اطلاعاتی ایمن سازی را بهینه کنم؟ *

***پاسخ**: اطمینان حاصل کنید که به روز رسانی‌های بانک اطلاعاتی را که مربوط به ناحیه زندگی شماست انتخاب کنید. دلیلی ندارد که بانک اطلاعاتی را دریافت کنید که در آسیا قرار دارد حال آنکه محل زندگی شما در اروپا است. مناطق مختلف توسط پرچم‌های آن‌ها مشخص شده است، بنابراین می‌باید قادر باشید تا نزدیک‌ترین سرور به محل زندگی‌تان را به راحتی پیدا کنید. *

***پرسش**: چرا زمانی که **Spybot** را باز می‌کنم قواعد شناسایی و بانک اطلاعاتی ایمن سازی‌اش را به طور خودکار به-هنگام نمی‌کند؟ *

***پاسخ**: به-هنگام شدن خودکار فقط در نسخه های شبکه و حرفه‌ای **Spybot** صورت می‌پذیرد. با توجه به اینکه شما از نسخه‌ی آزاد برنامه استفاده می‌کنید، برخی از ویژگی‌های برنامه در دسترس نمی‌باشند. با وجود این به-هنگام کردن قواعد شناسایی و بانک اطلاعاتی ایمن سازی **Spybot** نسبتاً ساده است. به آدرس [**www.safer-networking.org**](http://www.safer-networking.org/en/howto/update.hs.html) مراجعه کنید تا فیلم متحرک آموزش نحوه به-هنگام کردن سیستم به صورت دستی را مشاهده کنید. * 

</div>

<a name="4.1"></a>
## 4.1 سؤالاتی برای مرور مطالب آموخته شده ##

- بدافزار چیست و چگونه می‌تواند رایانه‌ی شما را آلوده کند؟
- هدف از استفاده از برنامه **Teatimer** چیست؟
- اگر فایلی را با برنامه **Spybot** پاک کنید، آیا می‌توان آن را بعداً بازیابی کرد؟
- به غیر از جستجو و انهدام بدافزارها، سایر کارکردهای **Spybot** چیست؟



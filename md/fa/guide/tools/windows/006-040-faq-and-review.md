

---

lang: fa
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

<a name="5.0"></a>
## ۵.۰ سوالات رایج و مرور مطالب آموخته شده  ##

النا و نیکولای از اهمیت ایجاد یک نسخه‌ی پشتیبان از اسنادشان به خوبی آگاهی دارند: آنها یک بار فایل‌های مهمی را در نتیجه‌ی از کار افتادن کامپیوترشان به دنبال یک حمله‌ی ویروسی از دست داده‌اند. **Cobian Backup**  راه حل خوبی برای اجرای مداوم فرآیند پشتیبان‌گیری به نظر می‌رسد، هرچند آن‌ها دریافته‌اند که برای تنظیم و عادت کردن به آن کمی زمان نیاز دارند.

النا وقتی ياد گرفت که چطور از برنامه استفاده کند، از قابليت بک‌آپ **Cobian Backup** استفاده می‌کند و می‌داند که چطور بايگانی‌ای از فايل‌های پشتيبانی روی کارت حافظه‌ی يو اس بی یا دی وی دی ایجاد کند که می‌تواند اين را در جای امنی دور از کامپیوترش و دور از خانه نگه‌داری کند. او همچنین دریافته است که امکانات فشرده‌سازی فایل‌های پشتیبان برای صرفه‌جویی در فضای کامپیوتر بسیار کاربردی است. نیکولای مخصوصا از اینکه می‌توان از یک برنامه‌ی واحد هم برای رمزگذاری یک سند بایگانی شده و هم تولید یک پشتیبان از آن استفاده است شادمان است. او همچنین به بررسی امکان پشتیبان گیری بر روی سرور اف‌تی‌پی در آینده‌ی نزدیک علاقه‌مند است تا بتواند یک نسخه‌ی پشتیبان از فایل‌های مهم بر روی یک سرور در جای دیگری از دنیا از راه دور ذخیره کند.

با این همه هر دو پرسش‌هایی درباره‌ی **Cobian Backup**  دارند که مایل اند پاسخ داده شود:

<div class="background" markdown="1">

***پرسش**: اگر من بایگانی فایل‌هایم را روی یک دی‌وی‌دی داشته باشم آیا می‌توانم فایل‌هایم را بر روی کامپیوتری غیر از کامپیوتر خودم غیرفشرده و رمزگشایی کنم؟ مثلا از آنها در یک کافه‌ی اینترنتی استفاده کنم؟*

***پاسخ**: شما می‌توانید بایگانی‌تان را، چه رمزگذاری یا فشرده شده باشد، روی هر کامپیوتری که بر روی آن برنامه‌ی **Cobian Backup** اجرا شود بازیابی کنید.*

***پرسش**:من مشکل جدی در مورد کمبود فضای کامپیوتر دارم. مطمئن نیستم که با فشرده کردن فایل‌هایم می‌توانم چه میزان فضا صرفه‌جویی کنم. آیا می‌توانید برای من مثال ساده ای بزنید؟*

***پاسخ**: بیشتر فضا روی کامپیوتر ما معمولا با فایل‌های تصویری، ویدیویی یا صوتی گرفته شده است. شما می‌توانید با کلیک راست بر روی پوشه‌ای که فایل‌هایتان را در آن ذخیره کرده اید و انتخاب مشخصات (Properties)  ببینید که چقدر فایل‌هایتان بر روی کامپیوتر جا گرفته اند. اگر فضای زیادی بر روی کامپیوتر شما باقی نمانده است، به تولید کردن یک بایگانی از این فایل‌ها و سپس پاک کردن فایل‌های اصلی از روی کامپیوترتان فکر کنید.*

***پرسش**: همیشه از من خواسته شده که برنامه‌هایی که از اینترنت می‌گیرم را به روز رسانی کنم. اگر نسخه‌ی تازه‌ای از **Cobian Backup** بیاید و من آن را دریافت کنم نگران هستم که دسترسی به فایل‌های فشرده و رمزگذاری شده‌ ام را از دست بدهم. آیا نسخه‌های به روز شده را دریافت کنم؟*

***پاسخ**: شما همیشه بهتر است که آخرین نسخه‌های به روز رسانی را دریافت کنید زیرا آنها اغلب امنیت و بهبود در اجرا را فراهم می‌کنند. **Cobian Backup** به کار خود به خوبی ادامه خواهد داد و هر نسخه‌ی تازه همیشه با هر پشتیبانی که با نسخه‌های پیشین ساخته‌اید سازگار است.*

***پرسش**:  آیا این حقیقت که من این برنامه را بر روی کامپیوترم دارم این را آشکار نمی‌کند که من داده‌های رمزگذاری شده دارم؟*

***پاسخ**: احتیاجی نیست که شما یک  پشتیبان رمزگذاری شده بر روی کامپیوترتان نگاه دارید. **Cobian Backup** یک برنامه‌ی شناخته شده برای رمزگذاری داده نیست به این دلیل که این کاربرد اصلی این برنامه نیست.*

***پرسش**: بهتر است این برنامه را برای رمزگذاری فایل‌ها استفاده کنم یا **TrueCrypt**  را؟*

***پاسخ**: بهتر است که شما **TrueCrypt**  را برای رمزگذاری فایل‌ها بر روی کامپیوترتان استفاده کنید. ساز و کار رمزگذاری در آن برنامه قوی‌تر است و شما امکان اضافه کردن یا پاک کردن فایل‌ها را از دیسک رمزگذاری شده دارید. شما هم‌چنین می‌توانید با **Cobian Backup**  از یک دیسک **TrueCrypt**  پشتیبان بگیرید.

***پرسش**: آیا من چیز بیشتری برای اجرای گزینه‌ی Backup to ftp server باید بدانم؟*

***پاسخ**: شما لازم است بدانید که آیا سرویس‌دهنده‌ی شما خدمات **FTP** ارائه می‌کند و همچنین جزییات لازم ورود به سیستم را باید بدانید. بهتر است که شما یک نسخه‌ی امن **FTP** که به  **SFTP** شناخته شده است را در صورتی که سرویس‌دهنده‌ی شما ارائه می‌کند استفاده کنید.*

</div>

<a name="5.1"></a>
## ۵.۱ سوالاتی برای مرور مطالب آموخته شده ##

- تفاوت بین پشتیبان‌گیری incremental و differential چیست؟
- بهترین راه برای ایمن‌سازی پشتیبان شما چیست؟
- چگونه یک پشتیبان ۱ گیگابایتی را بر روی یک سی‌دی جا دهیم؟
- چگونه می‌توانید فقط یک فایل را از یک پشتیبان بازیابی کنید؟
- آیا ممکن است که تکلیف خودکاری برای کامپیوتر خود برای به روز رسانی هفتگی پشتیبان‌تان هر جمعه شب به وجود آورید؟ چگونه این کار را انجام می‌دهید؟


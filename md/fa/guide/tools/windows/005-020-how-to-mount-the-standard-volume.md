

---

lang: fa
community: guide
type: tools
legacy: True
child: True
os: windows
weight: 2
depth: 3
title: How to Mount the Standard Volume

---

سرفصل عناوین این بخش عبارتند از:

- [**۳.۰ چگونه یک مجلد استاندارد را آماده استفاده نماییم**](#3.0)
- [**۳.۱ چگونه یک مجلد استاندارد را از دسترس خارج کنیم**](#3.1)

-------

<a name="3.0"></a>
## ۳.۰ چگونه یک مجلد استاندارد را آماده استفاده نماییم ##

در برنامه **TrueCrypt** منظور از *آماده سازی مجلد استاندارد* یعنی در دسترس قراردادن آن برای استفاده می باشد. در این بخش با چگونگی آماده سازی مجلدی که به تازگی ایجاد شده است آشنا خواهید شد. 

برای آماده کردن مجلد استاندارد خود، می بایستی اقدام‌های زیر را انجام دهید:

**مرحله ۱**. بر روی ![](/sbox/screen/truecrypt-en/52.png) **دوبار کلیک** یا **Start > Programs > TrueCrypt > TrueCrypt** را**انتخاب** کنید تا برنامه **TrueCrypt** به اجرا درآید. 


**مرحله ۲**. از فهرست به نمایش درآمده، هر درایوی را که مایل هستید **انتخاب** نمایید:

![](/sbox/screen/truecrypt-en/12.png)

**تصویر ۱: پانل کنترل برنامه TrueCrypt*

*در این مثال، مجلد استاندارد به عنوان درایو :M ظاهر خواهد شد*


**توجه** در *تصویر 1*  درایو *:M* برای آماده سازی *مجلد استاندارد* انتخاب شده است، اما شما ممکن است مایل باشید تا درایو دیگری را از فهرست درایوها انتخاب کنید.


**مرحله ۳**: بر روی ![](/sbox/screen/truecrypt-en/17.png) **کلیک** کنید.

صفحه *Select a TrueCrypt Volume* (انتخاب یک مجلد TrueCrypt) به شکل زیر ظاهر خواهد شد:

![](/sbox/screen/truecrypt-en/29.png)

*تصویر ۲: صفحه Select a TrueCrypt Volume*


**مرحله ۴**. مجلد استانداردی را که ایجاد کرده‌اید **انتخاب** کرده، و سپس بر روی ![](/sbox/screen/truecrypt-en/30.png) **کلیک** کنید تا *تصویر ۲* بسته شود و به پانل کنترل **TrueCrypt** بازگشت کنید.


**مرحله ۵**. بر روی ![](/sbox/screen/truecrypt-en/31.png) **کلیک** کنید تا صفحه *Enter password for* (رمز عبور را وارد کنید) به شکل زیر ظاهر شود:

![](/sbox/screen/truecrypt-en/32.png)

*تصویر ۳: صفحه Enter password*


**مرحله ۶**. رمز عبور خود را در کادر متنی :*Password* **تایپ** کنید.


**مرحله ۷**. بر روی ![](/sbox/screen/truecrypt-en/33.png) **کلیک** کنید تا آماده سازی *مجلد استاندارد* آغاز گردد.


**توجه**: اگر رمز عبوری را که تایپ کرده‌اید صحیح نباشد، **TrueCrypt** از شما می‌خواهد تا آن را دوباره وارد کرده و بر روی OK **کلیک** کنید. اگر رمز عبور ورودی صحیح باشد، *مجلد استاندارد* به شکل زیر آماده خواهد شد:

![](/sbox/screen/truecrypt-en/34.png)

*تصویر ۴: پانل کنترلی TrueCrypt که مجلد استانداردی که اخیراً آماده شده است در آن دیده می شود*


**مرحله ۸**: بر روی بخش هایلایت شده در صفحه برنامه **TrueCrypt**  یا نام درایو مربوط به آن در صفحه *My Computer* **دوبار کلیک** نمایید تا به *مجلد استاندارد* (که اکنون بصورت آماده در درایو *:M* بر روی رایانه شما قرار داده شده است) دسترسی پیدا کنید. 

![](/sbox/screen/truecrypt-en/35.png)

*تصویر ۵: دسترسی به مجلد استاندارد از طریق صفحه My Computer*

**توجه**: اکنون یک مجلد استاندارد با نام *My Volume* را با موفقیت بر روی یک دیسک مجازی *:M* قرار داده اید. این دیسک مجازی درست به مانند یک دیسک واقعی عمل می‌کند با این تفاوت که کاملاً رمزنگاری شده است. هرگونه فایلی را که به درون این دیسک مجازی کپی کرده، انتقال داده یا در آن ذخیره کنید، بطور خودکار رمزنگاری می‌شود (این فرآیند را اصطلاحاً رمزنگاری بلافاصله می نامند). 


شما می‌توانید فایل/ها را درست همانگونه که با یک دیسک معمولی رفتار می‌کنید به *مجلد استاندارد* کپی کرده یا از روی آن/ها کپی کنید. زمانی که یک فایل را از *مجلد استاندارد* به بیرون انتقال دهید، فایل مزبور بطور خودکار رمزگشایی می شود. و بر عکس اگر فایلی را به دورن مجلد استاندارد منتقل کنید، برنامه **TrueCrypt** آن را بطور خودکار رمزنگاری می کند. اگر رایانه شما دچار اختلال شده یا بطور ناگهانی خاموش شود، برنامه **TrueCrypt** بلافاصله *مجلد استاندارد* را می بندد.


**نکته مهم**: پس از انتقال دادن فایل ها به مجلد **TrueCrypt**، اطمینان حاصل کنید که هیچ ردپایی از آن فایل‌ها در رایانه شما یا بر روی حافظه USB که فایل/ها از آنجا کپی شده اند، باقی نماند. لطفاً برای کسب اطلاعات بیشتر به [**فصل ششم: چگونگی از بین بردن اطلاعات محرمانه**](/en/chapter-6) مراجعه کنید.  



<a name="3.1"></a>
## ۳.۱ چگونه یک مجلد استاندارد را از دسترس خارج کنیم ##

منظور از *dismount* (از دسترس خارج کردن) *مجلد استاندارد* در برنامه **TrueCrypt** یعنی اینکه استفاده از آن غیرممکن شود. 

برای بستن یا غیرقابل استفاده کردن یک *مجلد استاندارد* و اینکه فایلها برای شخصی که رمز عبور را در اختیار دارد قابل استفاده باشد، اقدام‌های زیر بایستی انجام پذیرند:


**مرحله ۱**: در صفحه اصلی برنامه **TrueCrypt** از میان فهرست مجلدهای قابل دسترس، مجلد مورد نظرتان را **انتخاب** نمایید:

![](/sbox/screen/truecrypt-en/34.png)

*تصویر ۱۷: انتخاب مجلد استانداردی که می بایستی غیرقابل دسترس شود*


**مرحله ۲**. بر روی  ![](/sbox/screen/truecrypt-en/49.png) **کلیک** کنید تا مجلد استاندارد **TrueCrypt** غیرقابل دسترس یا بسته شود. 

**نکته مهم**: پیش از قراردادن رایانه خواد در حالت *Standby* یا *Hibernate* اطمینان حاصل کنید که مجلد **TrueCrypt** شما بسته و غیرقابل دسترس شده باشد. آگر تصمیم دارید که رایانه یا لپ تاپ خود را برای مدتی به حال خود رها کنید، بهتر آنست که آن را خاموش کامل (shut-down) نمایید. این امر مانع از آن می‌شود تا کسی بتواند به رمز عبور مجلد شما دسترسی پیدا نماید. 

پس از بستن یا غیرقابل دسترس کردن مجلد استاندارد، برای بازیافتن فایلی که در آن ذخیره کرده اید، باید مجلد مزبور را مجدداً باز یا قابل استفاده نمایید. 


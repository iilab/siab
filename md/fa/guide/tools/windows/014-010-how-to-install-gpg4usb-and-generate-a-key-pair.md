

---

lang: fa
community: guide
type: tools
legacy: True
child: True
os: windows
weight: 1
depth: 3
title: How to Install gpg4usb and Generate a Key Pair

---

فهرست بخش‌های موجود در این صفحه عبارتند از:

- [**۲- نحوه‌ی نصب gpg4usb**](#2.0)
- [**۲-۱- نحوه‌ی ایجاد یک جفت کلید با استفاده از برنامه‌ی gpg4usb**](#2.1)

-------

<a name="2.0"></a>
## ۲- نحوه‌ی استفاده از برنامه‌ی gpg4usb ##

نصب برنامه‌ی **gpg4usb** نسبتاً ساده و بدون پیچیدگی است، برای نصب لطفاً کارهای زیر را انجام دهید:

**مرحله‌ی ۱**. فایل فشرده‌ی برنامه‌ی **gpg4usb** در رایانه‌ی خود یافته و از حالت فشرده خارج کنید (Unzip). سپس تمام فایل‌های آن را در یک حافظه‌ی USB و یا در شاخه‌ای در رایانه‌ی خود باز کنید.

![](/sbox/screen/gpg4usb-en/01.png)

*تصویر ۱: مقصد برنامه‌ی gpg4usb*

 **توجه:** انتخاب یک نام متفاوت برای شاخه‌ی حاوی **نسخه‌ی قابل حمل gpg4usb** فهمیدن این که از چنین برنامه‌ای استفاده می‌شود را سخت‌تر می‌کند.


**مرحله‌ی ۲**. برای اجرای برنامه‌ی **gpg4usb** روی ![](/sbox/screen/gpg4usb-en/02.png) **دو بار کلیک** کنید تا شاخه‌ی **gpg4usb** باز شود، سپس روی ![](/sbox/screen/gpg4usb-en/03.png) **دو بار کلیک** کنید تا پنجره‌ی *Open File - Security Warning* (باز شدن فایل - هشدار امنیتی) فعال شود.

**مرحله‌ی ۳**. روی ![](/sbox/screen/gpg4usb-en/04.png) **کلیک** کنید تا برنامه‌ی **gpg4usb** اجرا شود.

![](/sbox/screen/gpg4usb-en/05.png)

* تصویر ۲. میز فرمان برنامه‌ی gpg4usb*


<a name="2.1"></a>
## ۲-۱- نحوه‌ی ایجاد یک جفت کلید با استفاده از برنامه‌ی gpg4usb ##

پیش از آن که شروع به رمزگذاری و رمزگشایی اسناد، فایل‌ها و رایانامه‌ها (ایمیل) کنید باید یک جفت کلید درست کنید. در عین حال، پیش از آن که اطلاعاتی -که قرار است بفرستید- را رمزگذاری کنید، گیرنده ابتدا باید کلید عمومی خود را برای شما بفرستند. نحوه‌ی به اشتراک‌گذاری کلیدهای عمومی در [*صفحه‌ی بعد*](gpg4usb-keysimportexport) توضیح داده خواهد شد. برای ایجاد جفت کلید خود مراحل زیر انجام دهید: 

**مرحله‌ی ۱**. روی ![](/sbox/screen/gpg4usb-en/06.png) **کلیک** کنید تا پنجره‌ی زیر فعال شود:

![](/sbox/screen/gpg4usb-en/07.png)

*تصویر ۳: پنجره‌ی مدیریت کلید که در آن گزینه‌ی Generate Key (ایجاد کلید) انتخاب شده است.*

**مرحله‌ی ۲**. گزینه‌ی *Generate Key* را از منوی *Key* انتخاب کنید تا پنجره‌ی *Generate Key* فعال شود. 

**مرحله‌ی ۳**. اطلاعات لازم را در کادرهای مربوطه -پنجره‌ای مشابه پنجره‌ی زیر- **وارد** کنید:

![](/sbox/screen/gpg4usb-en/08.png)

*تصویر ۴: نمونه‌ای از یک فرم تکمیل شده ایجاد کلید* 

**نکته‌ی مهم**: برای محافظت از کلید شخصی خود یک رمز عبور امن انتخاب کنید (برای انتخاب رمز خوب به فصل ۳: [**شیوه‌ی ایجاد و نگهداری رمزهای عبور مطمئن**](chapter-3) مراجعه کنید).

**توجه**: پیش از آن که برای جفت کلید خود تاریخ انقضاء تعیین کنید، باید مربع *Never Expire* را چک بزنید تا امکان نمایش تقویم فراهم شود.

**توجه**: فهرست کشویی *KeySize* برای تعیین اندازه‌ی کلید شما مورد استفاده قرار می‌گیرد. توجه کنید که هر چه اندازه‌ی یک کلید بزرگ‌تر باشد، امنیت بیشتری خواهد داشت، اما ایجاد، رمزگذاری و رمزگشایی چنین کلیدهایی نیز محتاج صرف وقت بیشتری است.

**مرحله‌ی ۴**. روی ![](/sbox/screen/gpg4usb-en/09.png) **کلیک** کنید تا جفت کلید ایجاد شود.

پس از آن که جفت کلید با موفقیت ایجاد شد، صفحه‌ای به شکل زیر نمایان می‌شود. 

![](/sbox/screen/gpg4usb-en/10.png)

*تصویر ۵: پنجره‌ی مدیریت کلید، که کلید تازه ایجاد شده در آن دیده می‌شود.*

اکنون که یک جفت کلید را با موفقیت ایجاد کردید، باید [*شیوه‌ی اشتراک گذاشتن کلید عمومی خود را با دیگران و وارد کردن کلیدهای عمومی*](gpg4usb-keysimportexport) مخاطبان خود را نیز فرا بگیرید.


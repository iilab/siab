

---

lang: fa
community: guide
type: tools
legacy: True
child: True
os: windows
weight: 1
depth: 3
title: How to Install and Launch COMODO Firewall 

---

سرفصل مطالب این بخش عبارتند از:

- [**۲.۰ مروری بر نحوه نصب دیوار آتش COMODO**](#2.0)
- [**۲.۱ چگونگی غیرفعال کردن دیوار آتش ویندوز**](#2.1)
- [**۲.۲ چگونگی نصب دیوار آتش COMODO**](#2.2)

-------

<a name="2.0"></a>
## ۲.۰ مروری بر نحوه نصب دیوار آتش COMODO ##

نصب **دیوار آتش COMODO** مراحلی نسبتاً ساده و سریع را شامل می شود. این مراحل را می‌توان به دو مورد تقسیم نمود: مرحله اول شامل غیرفعال کردن دستی **دیوار آتش ویندوز**، و مرحله دوم شامل نصب نرم‌افزار **دیوار آتش COMODO** می باشد. 

در حالت مطلوب، بایستی فقط از یک برنامه دیوار آتش بر روی سیستم رایانه خود استفاده کنید. اگر در حال حاضر دیوار آتش دیگری در رایانه خود نصب کرده اید، باید پیش از نصب **دیوار آتش COMODO** آن را Uninstall کنید، تا احتمال اختلالات نرم افزاری بین انواع برنامه‌های مشابه را کاهش دهید.


<a name="2.1"></a>
## ۲.۱ چگونگی غیر فعال کردن دیوار آتش ویندوز ##

برای غیرفعال کردن برنامه **دیوار آتش ویندوز**، اقدام‌های زیر را انجام دهید: 

**مرحله ۱**. Start > Control Panel > Windows را **انتخاب** کنید تا پنجره **دیوار آتش ویندوز** فعال شود.

**مرحله ۲**. گزینه *Off (not recommended)* (خاموش - توصیه نمی شود) را **علامت بزنید** تا همانگونه که در *تصویر ۱* ملاحظه می‌شود برنامه **دیوار آتش ویندوز** غیر فعال شود:

![](/sbox/screen/comodo-en/01.png)

*تصویر ۱. دیوار آتش ویندوز که گزینه Off در آن علامت خورده است*

**مرحله ۳**. بر روی ![](/sbox/screen/comodo-en/02.png) **کلیک** کنید تا غیرفعال کردن **دیوار آتش ویندوز** به اتمام برسد.


<a name="2.2"></a>
## ۲.۲ چگونگی نصب دیوار آتش COMODO ##

**توجه**: **دیوار آتش COMODO** بصورت خودکار نسخه های قدیمی تر یا روایت های دیگر موجود از نرم‌افزار خود را uninstall نمی کند. چنانچه نسخه های قدیمی تر این برنامه را در رایانه خود از قبل نصب کرده اید، پیش از نصب نسخه جدید آن‌/ها را حذف کنید. 

برای شروع عملیات نصب **دیوار آتش COMODO**، اقدام های زیر را انجام دهید:

**مرحله ۱**. بر روی ![](/sbox/screen/comodo-en/03.png) **دوبار کلیک** کنید تا عملیات نصب آغاز گردد. در ابتدا ممکن است پنجره هشدار امنیتی *Open File - Security Warning* ظاهر شود. در اینصورت، بر روی  ![](/sbox/screen/comodo-en/04.png) **کلیک** کنید تا پنجره تأیید زیر باز شود:

![](/sbox/screen/comodo-en/05.png)

*تصویر ۲: پنجره تأیید زبان برنامه نصاب* 


**مرحله ۲**. بر روی ![](/sbox/screen/comodo-en/06.png) **کلیک** کنید تا *End User License Agreement* ظاهر شود. لطفاً پیش از رفتن به مرحله بعد، مندرجات این موافقتنامه را مطالعه کرده، و سپس بر روی ![](/sbox/screen/comodo-en/07.png) **کلیک** کنید تا صفحه *Free Registration* (ثبت نام رایگان) پدیدار شود. 

**مرحله ۳**. آدرس ایمیل خود را در کادر متنی *Enter your email address (optional)* وارد نکنید؛ فقط بر روی  ![](/sbox/screen/comodo-en/09.png) **کلیک** کنید تا صفحه *Extracting the Packages* (غیر فشرده سازی بسته های برنامه)فعال گردد.  

پس از آنکه از حالت فشرده خارج شدن فایل برنامه نصاب به پایان رسید، *Firewall Setup Destination Folder* (شاخه مقصد برای تنظیمات دیوار آتش) ظاهر می گردد.

**مرحله ۴**. بر روی  ![](/sbox/screen/comodo-en/09.png) **کلیک** کنید تا مسیر از پیش تعیین شده، انتخاب شود و صفحه *Firewall security level selection* (انتخاب سطح امنیتی دیوار آتش) فعال گردد. سپس گزینه *Firewall Only* (فقط دیوار اتش) را مطابق زیر علامت بزنید:

![](/sbox/screen/comodo-en/11.png)

*تصویر ۳: صفحه انتخاب سطح امنیت دیوار آتش*

**تعریف گزینه های سطح امنیت دیوار آتش**

هریک از گزینه های سطح امنیت دیوار آتش، کاربران را در سطوح مختلف پشتیبانی می کند. در هر گزینه، بین  انواع حفاظت های مختلف و پیچیدگی نحوه استفاده از آنها، و همچنین هشدارهای امنیتی که ممکن است دریافت شود، موازنه برقرار شده است. در زیر شرح کوتاهی از هریک از سطوح امنیتی ارائه شده است:

حالت **Firewall Only (فقط دیوار آتش)**: این گزینه به شما امکان می‌دهد تا **دیوار آتش COMODO** را بدون آنکه ویژگی *Defense +* آن فعال شده باشد به اجرا درآورید. این گزینه برنامه‌های کاربردی مشهور را که نسبتاً امن می‌باشند (مانند مرورگرهای اینترنتی و برنامه‌های مدیریت ایمیل) شناسایی کرده، از تعداد پیامهای هشدار امنیتی که ممکن است دریافت کنید می کاهد. گزینه مزبور همچنین توضیحاتی در مورد اینکه چرا یک صفحه هشدار خاص ظاهر می‌شود ارائه می دهد. بعلاوه، عملیاتی که از طریق آن باید به انجام برسد، نسبتاً ساده هستند. 

حالت **Firewall with Optimum Proactive Defense (دیوار آتش همراه با دفاع بازدارنده بهینه)**: این گزینه، ترکیبی است از حفاظت در حالت *فقط دیوار آتش* همراه با ویژگی *Defense+* که در حالت فعال قرار گرفته باشد. *Defense+* رایانه شما را در برابر بدافزارهایی که برای دور زدن دیوار آتش طراحی شده‌اند، حفاظت می کند. *هشدارهای دیوار آتش COMODO* توضیحات کاملی در مورد اینکه چرا یک برنامه کاربردی خاص یا یک درخواست بلوکه می شود، ارائه می دهد، و شما این انتخاب را خواهید داشت که فایل یا برنامه مشکوک را از سایر برنامه‌ها جدا کرده یا آن را 'sandboxing' کنید.

حالت **Firewall with Maximum Proactive Defense (دیوار آتش همراه با دفاع بازدارنده حداکثر)**: این گزینه، ترکیبی است از گزینه *دیوار آتش همراه با دفاع بازدارنده بهینه* همراه با سیستم حفاظتی 'anti-leak' در برابر تهدیدهای امنیتی 'passive' (منفعل)، بعنوان مثال آندسته از جزئیات مربوط به درگاه های باز رایانه شما که از طریق اینترنت ارسال می شود. ویژگی sandbox کاملاً خودکار عمل می کند.


**مرحله ۶**. بر روی  ![](/sbox/screen/comodo-en/09.png) **کلیک** کنید تا صفحه *COMODO Secure DNS Configuration* که گزینه *I would like to use COMODO Secure DNS Servers* در آن در حالت فعال قرار دارد، به نمایش درآید:

![](/sbox/screen/comodo-en/12.png)

*تصویر ۴: صفحه COMODO Secure DNS Configuration* 


**نکته مهم**: اگرچه هیچ سرور **Domain Name System** (**DNS**) هرگز دارای امنیت کامل نیست، اما مزایای استفاده از سرورهای **COMODO Secure DNS Servers** بر معایب آن‌ها برتری دارد. این کار حفاظت بیشتری در برابر *pharming* و *phishing* که دو روش مشهور مورد استفاده نیروهای مخرب هستند، فراهم می آورد. با استفاده از دو روش یاد شده، کنترل رایانه شما ممکن از دستتان خارج شده یا به سمت وبسایتهای خطرناک هدایت شود. سرورهای **COMODO Secure DNS Servers**در عین آنکه از سیستم راه اندازی و نصب ساده‌ای برخوردارند، و دسترسی ایمن تری به وبسایتهایی که با **COMODO** ثبت شده‌اند فراهم می آورد، ممکن است شما را در برابر دخالت های دولتی نیز محافظت نماید. بعنوان مثال، اگر مثلاً یک URL غلط بصورت تصادفی تایپ شود،سرورهای **COMODO Secure DNS Servers** پیامی را نشان می‌دهند که متن آن مشابه زیر است:

![](/sbox/screen/comodo-en/126.png)

*تصویر ۵: نمونه‌ای از یک پیام COMODO Secure DNS Server*


**مرحله ۷**. بر روی  ![](/sbox/screen/comodo-en/09.png) **کلیک** کنید تا صفحه  *Ready to Install COMODO Firewall* (آماده برای نصب دیوار آتش COMODO) به نمایش درآید، و سپس بر روی ![](/sbox/screen/comodo-en/13.png) **کلیک** کنید تا مراحل نصب به اجرا درآمده و صفحه *Installing COMODO Firewall* (دیوار آتش COMODO در حال نصب) ظاهر شود. پس از آنکه مراحل نصب به اتمام رسید، صفحه *Completed the COMODO Firewall Setup Wizard* فعال خواهد شد.

**مرحله ۸**. بر روی  ![](/sbox/screen/comodo-en/14.png) **کلیک** کنید تا صفحه تأیید *Done* به نمایش درآید، و سپس بر روی ![](/sbox/screen/comodo-en/14.png) **کلیک** کنید تا پنجره تأیید مشابه زیر فعال گردد:

![](/sbox/screen/comodo-en/15.png)

*تصویر ۶: پنجره تأیید نصاب برنامه دیوار آتش*

**مرحله ۹**. بر روی ![](/sbox/screen/comodo-en/16.png)**کلیک** کنید تا رایانه مجدداً راه اندازی شده، و مراحل نصب **دیوار آتش COMODO** به پایان برسد.

پس از آنکه رایانه شما راه اندازی مجدد شد، صفحه  *New Private Network Detected!* (شبکه شخصی جدید شناسایی شد) مطابق تصویر زیر ظاهر می شود:

![](/sbox/screen/comodo-en/17.png)

*تصویر ۷: صفحه  New Private Network Detected! دیوار آتش COMODO* 


**نکته**: اگر در محیط LAN کار می‌کنید، کافی است بر روی گزینه ….. (من می‌خواهم به سایر رایانه های موجود در این شبکه دسترسی کامل داشته باشم) علامت بزنید تا امکان به اشتراک گذاری فایل/شاخه/چاپگر و/یا ارتباط اینترنتی فراهم شود.

**مرحله ۱۰**. یا در کادر متنی *Give a name to this network for your network* (نامی را برای این شبکه خود در نظر بگیرید) نام مورد نظر خود را تایپ کرده یا نام پیش‌فرض را همانطور که در *تصویر ۷* در بالا دیده می‌شود، بپذیرید. گزینه های واقع در زیر  *Step 2 - Decide if you want to trust the other PCs in this network*  را بصورت علامت نخورده رها کنید، سپس بر روی  ![](/sbox/screen/comodo-en/06.png) **کلیک** نمایید تا نصب به پایان برسد. 

نمایه دسکتاپ **دیوار آتش COMODO** و نمایه نشاندهنده ارتباط اینترنتی **دیوار آتش COMODO** بصور همزمان با *تصویر ۷* ظاهر می شوند. پیش از آنکه به اینترنت مرتبط شوید، مطابق تصویر زیر نمایه اتصال در کادر پایین سیستم پدیدار می شود:

![](/sbox/screen/comodo-en/18.png)

*تصویر ۸: نمایه نشاندهنده ارتباط اینترنتی دیوار آتش COMODO که در کادر پایینی سیستم با کادر سیاه رنگ مشخص گردیده است*

متصل شدن به اینترنت یا اجرای برنامه‌های مرتبط با اینترنت (مثلاً مرورگرهای اینترنت) باعث خواهد شد تا یکسری فلش های رو به پایین نارنجی رنگ و/یا رو به بالای سبز رنگ، که نمایانگر آمد و شد اطلاعات از طریق اینترنت می‌باشد، مطابق تصویر زیر ظاهر شوند:

![](/sbox/screen/comodo-en/19.png)

*تصویر ۹: نمایه دیوار آتش COMODO در حال فعالیت*


پس از آنکه **دیوار آتش COMODO** برای لحظاتی به اجرا درآمد، پیامی از جانب *COMODO Message Center* (مرکز پیام COMODO) به صورت زیر ظاهر می شود:

![](/sbox/screen/comodo-en/20.png)

*تصویر ۱۰: صفحه پاپ آپ COMODO Message Center*


**توجه**: بر روی *Learn more* (بیشتر بیاموزیم) **کلیک** کنید تا شما را به فروم **COMODO** جهت دریافت راهنماییهای مورد نیازتان هدایت کند.


**نکته**: بر روی نمایه ارتباط اینترنتی **دیوار آتش COMODO** واقع در کادر قسمت پایینی سیستم (مطابق *تصویر ۱۰*) **راست کلیک** کنید تا منوی پاپ آپ زیر، و زیر منوی های مربوط به آن فعال شود:

![](/sbox/screen/comodo-en/127.png)

*تصویر ۱۱: منو و زیرمنوی پیکربندی نمایه اتصال اینترنتی برنامه COMODO*

منوی نمایه ارتباط اینترنتی به شما اجازه می‌دهد تا محصولات **دیوار آتش COMODO** را که از آن‌ها استفاده می‌کنید تغییر دهید. **انتخاب** گزینه *Configuration* (پیکربندی)، زیرمنوی *Manage My Configurations* (مدیریت پیکربندی های من) را فعال می کند، که در آن می‌توانید یا *COMODO - Proactive Security* (امنیت بازدارنده COMODO) یا *COMODO - Internet Security* (امنیت اینترنتی COMODO) **انتخاب** کنید تا ویژگی sandboxing فعال شود. 

علاوه براین، هریک از این محصولات دارای سطح امنیت مخصوص خود می‌باشد که از طریق منوی پاپ اپ نمایه ارتباط اینترنتی مطابق زیر تنطیم می شود؛ سطوح امنیتی به  تفصیل در بخش‌های **۴.۱ پنجره تنظیمات عملکرد دیواره آتش** و **۴.۲ پنجره تنظیمات +Defense** شرح داده می شوند.

![](/sbox/screen/comodo-en/128.png)

*تصویر ۱۲. زیر منوی سطح امنیتی دیواره آتش نمایه ارتباط اینترنتی* 




---

lang: fa
community: guide
type: tools
legacy: True
child: True
os: windows
weight: 2
depth: 3
title: How to Use OTR to Initiate a Secure Messaging Session in Pidgin

---

فهرست عناوین این بخش عبارتند از:

- [**۳.۰ درباره Pidgin**](#3.0)
- [**۳.۱ چگونه می توان پلاگین Pidgin-OTR را پیکربندی کرد**](#3.1)
- [**۳.۲ مرحله اول- چگونه می توان یک کلید خصوصی ایجاد کرد و اثر انگشت آن را مشاهده کرد**](#3.2)
- [**۳.۳ مرحله دوم- چگونه می توان اعتبار یک جلسه ارسال پیام را تصدیق کرد**](#3.3)
- [**۳.۴ مرحله سوم- چگونه می توان هویت مخاطب خود را تایید کنید**](#3.4)

-------

<a name="3.0"></a>
## 3.0 درباره Pidgin و OTR ##

هم شما و هم مخاطبتان پیش از آنکه جلسات ارسال پیام اینترنتی (**IM**) خصوصی و امن را آغاز کنید، باید پلاگین **OTR** را پیکربندی کنید.
با توجه به این که پلاگین **OTR** مخصوصآ برای **Pidgin** طراحی شده است، در صورتیکه هر دو طرف مکالمه آن را بصورت صحیح نصب و پیکربندی کرده باشند، بصورت اتوماتیک شناسایی خواهد شد.

**توجه:** اگر درخواست مکالمه خصوصی با دوستی را داشته باشید که پلاگین  **OTR** را نصب یا پیکربندی نکرده باشد، برنامه بصورت خودکار پیامی را ارسال خواهد کرد که در آن چگونه بدست آوردن پلاگین  **OTR** توضیح داده شده است.


<a name="3.1"></a>
## ۳.۱ چگونه می توان پلاگین Pidgin-OTR را پیکربندی کرد ##

برای فعال کردن پلاگین **OTR** مراحل زیر را انجام دهید:

**مرحله ۱**. برروی  ![](/sbox/screen/pidgin-en/13.png) **کلیک** کنید یا **Start > Programs > Pidgin** را **انتخاب** کنید تا برنامه **Pidgin** به اجرا درآمده و پنجره  *Buddy List* فعال شود(لطفآ به *تصویر ۱* مراجعه کنید).

**مرحله ۲**. منوی *Tools* را **باز کرده** و سپس گزینه *Plugins* مطابق شکل زیر انتخاب کنید:

![](/sbox/screen/pidgin-en/40.png)

*تصویر ۱: پنجره  Buddy List که گزینه Plugins در منوی Tools در آن انتخاب شده است. این کار پنجره پلاگین را مطابق شکل زیر فعال خواهد کرد*

این کار پنجره *Plugins* فعال خواهد کرد:

**مرحله ۲**. به سمت گزینه *Off-the-Record Messaging* ماوس را به پایین حرکت دهید، سپس برروی کادر مربع شکل مربوطه **کلیک** کنید تا به حالت فعال درآید.

![](/sbox/screen/pidgin-en/41.png)

*تصویر ۲: پنجره پلاگین OTR  که گزینه Off-the-Record Messaging در آن انتخاب شده است*


**مرحله ۳**. بر روی  ![](/sbox/screen/pidgin-en/42.png) **کلیک** کنید تا پیکربندی پنجره های *Off-the-Record Messaging* آغاز شود.

اصولآ برای آنکه بتوان **OTR** را بصورت صحیح پیکربندی کرد تا بطور موثری امنیت و حریم خصوصی جلسات چت شما را برقرار کند، سه مرحله باید طی شود:


- **مرحله اول**: این مرحله شامل ایجاد یک کلید خصوصی مرتبط با اکانت شما و مشاهده کردن اثر انگشت آن است.

دو مرحله بعد شامل تامین امنیت جلسه **IM** و تایید اعتبار دوستان شماست.

- **مرحله دوم**: این مرحله شامل درخواست یک طرف مکالمه برای برقراری جلسه چت خصوصی و امن با مخاطب آنلاین خود می باشد.

- **مرحله سوم**: شامل تصدیق اعتبار یا تایید هویت دوست شما در برنامه **Pidgin**  است. (**توجه**: در برنامه **Pidgin**، دوست (buddy) به هر فردی گفته می شود که با او از طریق جلسات **IM** به مکالمه می پردازید. فرآیند تعیین هویت دوست در برنامه **Pidgin** را تصدیق اعتبار یا*authentication* می نامند. تصدیق اعتبار یعنی مشخص کردن اینکه دوست شما دقیقآ همان فردی است که ادعا می کند.



<a name="3.2"></a>
## ۳.۲ مرحله اول- چگونه می توان یک کلید خصوصی ایجاد کرده و اثر انگشت آن را مشاهده نمود ##

جلسات چت امن در**Pidgin** از طریق ایجاد *کلید خصوصی* برای اکانت مربوطه، ممکن می شوند. پنجره پیکربندی *Off-the-Record* به دو برگه *Config* و *Known fingerprints* تقسیم می شود. برگه *Config* جهت درست کردن *کلید* برای هر یک از اکانت ها و تنظیم گزینه های خاص **OTR** بکار می رود. برگه *Known fingerprints* حاوی کلیدهای دوستان شماست. شما باید برای هریک از دوستان خود که مایلید با آنها بطور خصوصی چت کنید، یک کلید در اختیار داشته باشید.

![](/sbox/screen/pidgin-en/43.png)

*تصویر ۳: صفحه Off-the-Record که برگه Config در آن دیده می شود*

**مرحله ۱**. جهت بهینه ساختن حریم شخصی خود گزینه های  *Enable private messaging*،*Automatically initiate private messaging* و*Don't log OTR conversations* را در برگه *Config tab* همانطور که در *تصویر ۳* در بالا دیده می شود **علامت بزنید**.

**مرحله ۲**. بر روی ![](/sbox/screen/pidgin-en/44.png) **کلیک** کنید تا ایجاد کلید ایمنی شما آغاز شود؛ صفحه ای ظاهر می شود که به شما اطلاع می دهد که یک کلید خصوصی در حال ایجاد شدن است.

![](/sbox/screen/pidgin-en/45.png)

*تصویر ۴: پنجره تایید ایجاد کلید خصوصی*

**توجه**: دوست شما نیز باید همین مراحل را برای اکانت خویش انجام دهد.


**مرحله ۳**. پس از ایجادشدن کلید خصوصی (که مشابه زیر خواهد بود) بر روی ![](/sbox/screen/pidgin-en/37.png) کلیک کنید.

![](/sbox/screen/pidgin-en/46.png)

*تصویر۵: نمونه ای از اثر انگشت کلید ایجاد شده توسط موتور OTR*

**نکته مهم**: اکنون شما یک کلید خصوصی برای اکانت خود ایجاد کرده اید. این کلید برای رمزنگاری مکالمات شما بکار می رود بطوریکه هیچ کس نخواهد توانست آنها را بخواند، حتی اگر جلسات چت شما تحت نظر باشد. اثر انگشت، ترتیب بلند و متوالی از حروف و اعداد است که برای شناسایی کلید یک اکانت خاص بکار می رود. رجوع کنید به *تصویر ۵* در بالا.

برنامه **Pidgin** بصورت خودکار اثر انگشت شما و دوستان شما را تایید اعتبار می کند، بگونه ای که مجبور نباشید آنها را به خاطر بیاورید.



<a name="3.3"></a>
## ۳.۳  مرحله دوم- چگونه می توان یک مکالمه خصوصی را تصدیق اعتبار کرد ##

**مرحله ۱**. برای آغاز یک مکالمه جدید **IM** برروی اکانت دوست خود که آنلاین است **دوبار کلیک** کنید. اگر هردوی شما پلاگین **OTR** را نصب کرده و بطور صحیح پیکربندی کرده باشید، متوجه خواهید شد که یک دکمه جدید **OTR**در گوشه راست پایین پنجره چپ ظاهر می شود.

![](/sbox/screen/pidgin-en/47.png)

*تصویر ۶: پنجره ارسال پیام برنامه Pidgin که نمایه OTR آن با کادر مشکی مشخص شده است*


**مرحله ۲**. بر روی ![](/sbox/screen/pidgin-en/48.png) **کلیک** کنید تا منوی پاپ آپ مربوط به آن فعال شود، و سپس مطابق شکل زیر گزینه *Start private conversation* را **انتخاب** کنید:

![](/sbox/screen/pidgin-en/49.png)

*تصویر ۷: منوی پاپ آپ که گزینه Start private conversation در آن انتخاب شده است.

در اینصورت پنجره **Pidgin IM** برنامه بدینگونه ظاهر خواهد شد:

![](/sbox/screen/pidgin-en/50.png)

*تصویر ۸: پنجره    برنامه   که برگه Unverified در آن دیده می شود*

**توجه**: هر زمان که بخواهید جلسه چت امن و خصوصی را فعال کنید، برنامه **Pidgin** بصورت خودکار با برنامه *IM** دوست شما ارتباط برقرار می کند. در نتیجه این عمل، کلید![](/sbox/screen/pidgin-en/48.png) برنامه  **OTR** به ![](/sbox/screen/pidgin-en/51.png)  تغییر پیدا می کند، که نشان دهنده آنست که اکنون می توانید مکالمه ای رمزنگاری شده با دوست خود برقرار کنید.

**هشدار**! اگرچه این مکالمه اکنون در شرایط امن قرار دارد، اما هویت دوست شما هنوز تایید نشده است. 

**مراقب باشید**: دوست شما ممکن است در حقیقت فرد دیگری باشد که خود را به جای وی جا زده است.


<a name="3.4"></a>
## ۳.۴ مرحله سوم - چگونه می‌توانید از هویت واقعی دوست  Pidgin خود مطمئن شوید ##

برای اطمینان از هویت دوست **Pidgin** خود می‌توانید از سه روش استفاده کنید؛ ۱) رمز یا عبارت رمزی که از پیش بر سر آن با دوست خود به توافق رسیده اید؛ ۲) سؤالی را مطرح کنید که پاسخ به آن را فقط شما دو نفر می‌دانید؛ ۳) بطور دستی، اثر انگشت کلید خود را با استفاده از یک روش ارتباطی مختلف تأیید اعتبار کنید.

### روش استفاده از کلمه رمز یا عبارت رمز ###

برای اینکار می‌توانید با فرد مورد نظرتان ملاقات کرده یا از طریق روش ارتباطی دیگر (مانند تلفن، چت از طریق **Skype**، یا ارسال پیامک از طریق تلفن همراه) تماس گرفته و کلمه رمز یا عبارت رمزی را بین خود در نظر گرفته و بر سر آن توافق کنید.

**توجه**: ویژگی تشخیص رمز برنامه **OTR** به بزرگ یا کوچک بودن حروف بکار رفته در کلمه یا عبارت رمز حساس می باشد، یعنی حروف بزرگ (A,B,C) و حروف کوچک (a,b,c) برایش حروفی متفاوت به حساب می‌آیند. 

**مرحله ۱**. بر روی دکمه *OTR* در پنجره چت **کلیک** کرده، سپس گزینه *Authenticate Buddy* را انتخاب کنید.

![](/sbox/screen/pidgin-en/52.png)

*تصویر ۹: منوی پاپ آپ  Unverified که گزینه Authenticate buddy در آن انتخاب شده است*

این کار پنجره *Authenticate Buddy* را فعال خواهد کرد. در این پنجره از شما خواسته خواهد شد تا روشی را برای تأیید اعتبار هویت دوست خود برگزینید.


**مرحله ۲**. بر روی ![](/sbox/screen/pidgin-en/53.png) **کلیک** کرده و گزینه *Shared Secret* را **انتخاب** کنید.

![](/sbox/screen/pidgin-en/54.png)

*تصویر ۱۰: صفحه Authenticate buddy که منوی کرکره ای آن باز می‌باشد*

**مرحله ۳**. کلمه یا عبارت رمز را وارد کنید:

![](/sbox/screen/pidgin-en/55.png)

*تصویر ۱۱: صفحه Shared Secret*


**مرحله ۴**. بر روی ![](/sbox/screen/pidgin-en/56.png) **کلیک** کنید تا صفحه زیر فعال شود:

![](/sbox/screen/pidgin-en/57.png)

*تصویر ۱۲: پنجره Authenticate Buddy برای یک مخاطب خیالی*


**مرحله ۵**. دوباره بر روی ![](/sbox/screen/pidgin-en/56.png) **کلیک** کنید تا نوار پیشرفت مراحل تایید اعتبار فعال شود؛ در اینصورت پس از مکث کوتاهی، پنجره زیر ظاهر خواهد شد:

![](/sbox/screen/pidgin-en/58.png)

*تصویر ۱۳: پنجره Authenticate Buddy برای یک مخاطب خیالی*

**توجه**: دوست شما نیز پنجره مشابهی را در رایانه خود مشاهده خواهد کرد، که می بایستی کلمه رمز یکسانی را در آن وارد کند. اگر این کلمات رمز با یکدیگر مطابق باشد، آنگاه جلسه چت شما تصدیق اعتبار خواهد شد.

پس از آنکه جلسه چت تأیید اعتبار شد، دکمه  *OTR* به ![](/sbox/screen/pidgin-en/51.png) تغییر شکل خواهد داد. جلسه چت شما اکنون از امنیت لازم برخوردار بود، و می‌توانید مطمئن باشید که با دوست خود در حال چت کردن هستید.


### روش سؤال و جواب  ###

یکی دیگر از روش‌های تایید هویت یکدیگر، روش سؤال و جواب است. سؤالی را طرح کنید و جوابی را برای آن در نظر بگیرید. دوست شما پس از خواندن سؤال، می بایستی پاسخی را که بر سر آن توافق کرده‌اید به آن سؤال بدهد، و اگر پاسخ مربوطه با سؤال مطرح شده از طرف شما مطابقت داشته باشد، هویت شما بصورت خودکار تأیید اعتبار خواهد شد.

**مرحله ۱**. برروی منوی *OTR* در پنجره پیام **کلیک** کنید تا منوی پاپ آپ مربوطه به آن فعال شود، سپس پنجره *Authenticate Buddy* را **انتخاب** کنید (لطفآ به *تصویر ۹* مراجعه کنید).

![](/sbox/screen/pidgin-en/59.png)

*تصویر ۱۴: پنجره چت Pidgin که نمایه OTR در آن دیده می‌شود*

یک پنجره *Authenticate Buddy* ظاهر خواهد شد که در آن از شما خواسته می‌شود تا روش تایید اعتبار را انتخاب کنید.


**مرحله ۳**. بر روی منوی کرکره ای **کلیک**  کرده و گزینه *Question and Answer* را مطابق زیر انتخاب کنید: 

![](/sbox/screen/pidgin-en/60.png)

*تصویر ۱۵: صفحه Authenticate buddy*


**مرحله ۳**. سؤال و پاسخ مربوط به آن را وارد کنید. سؤال مزبور برای دوست شما ارسال خواهد شد.

![](/sbox/screen/pidgin-en/61.png)

*تصویر ۱۶: صفحه سؤال و جواب*

اگر پاسخی که دوست شما میدهد، با سؤال شما مطابقت داشته باشد، آنگاه هویت هر دوی شما بطور همزمان تصدیق اعتبار و شناسایی خواهد شد، و هر دو طرف مکالمه همانی هستند که ادعای آن را دارند.

پس از آنکه جلسه چت تصدیق اعتبار شد، دکمه *OTR* به  ![](/sbox/screen/pidgin-en/51.png)  تغییر شکل خواهد داد. اکنون جلسه چت شما از امنیت لازم برخوردار بوده و می‌توانید از هویت طرف مکالمه خود مطمئن باشید.

توجه داشته باشید زمانیکه **Buddy List > Tools > Plugins > Off The Record Messaging > Configure Plugin**را **انتخاب** می کنید، برگه *Known fingerprints* اکانت دوست شما و پیامی را که حاکی از تأیید اعتبار هویت وی است نشان خواهد داد.

![](/sbox/screen/pidgin-en/62.png)

*تصویر ۱۷: صفحه Off-the-Record Messaging که برگه Known Fingerprints در آن دیده می‌شود*

تبریک! اکنون می‌توانید در امنیت کامل به چت کردن بپردازید. در دفعخ بعدی که شما و دوستتان ( از طریق همان رایانه ها) به چت کردن مشغول شوید، مجبور نیستید که مراحل اول و سوم مطرح شده در بالا را انجام دهید. فقط لازم است که درخواستی را برای ایجاد ارتباط امن به دوست خود ارسال کنید، و دوست شما آن را تأیید کند. 


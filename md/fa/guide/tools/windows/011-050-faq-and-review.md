

---

lang: fa
community: guide
type: tools
legacy: True
child: True
os: windows
weight: 5
depth: 3
title: FAQ and Review

---

<a name="6.0"></a>
## ۵.۰ سؤالات رایج و مرور مطالب آموخته شده##

کلودیا و پابلو برنامه **Pidgin** و موتور رمزنگاری و تأیید هویت **OTR** وابسته به آن را با موفقیت نصب و تنظیم کرده‌اند. هر دو آن‌ها مدتی را صرف آشنایی با ویژگیها و گزینه های مختلف برنامه کرده و چت کردن با یکدیگر از طریق **Google Talk** و سایر اکانت های مبتنی بر پروتکل های مختلف **IM** که توسط **Pidgin** پشتیبانی می شوند، تجربه کرده‌اند.

با وجود این، پابلو هنوز سؤالاتی در مورد **Pidgin-OTR** برایش باقی است.


<div class="background" markdown="1"> 

***پرسش**: آیا می‌توانم از **Pidgin-OTR** برای چت کردن با دوستانم در**MSN** و **Yahoo**  استفاده کنم؟*

***پاسخ**: اگرچه **Pidgin-OTR** تعدادی از خدمات چت و ارسال پیام را پشتیبانی می کند، اما شما باید از یک خدمات دهنده مشابه برای آغاز جلسه **IM** با دوست خود استفاده کنید. بعنوان مثال هردوی شما باید از اکانت **MSN**  یا **Google Talk** استفاده کنید. اما در **Pidgin**، شما می‌توانید اکانت های **IM** مختلف را ثبت کرده و بطور همزمان با چند اکانت آنلاین ارتباط برقرار کنید. این از مزیت‌های کارکردن با یک برنامه مدیریت کلاینت **IM** مبتنی بر پروتکل های مختلف می‌باشد.*

***پرسش**: چگونه می‌توانم از طریق یک رایانه دیگر به اکانت **Pidgin-OTR** خود دسترسی داشته باشم؟*

***پاسخ**: شما باید یک کلید مخصوص جدید ایجاد کنید تا بتوانید از آن برای استفاده از اکانت **IM** خود در آن رایانه استفاده نمایید. شما می‌توانید با استفاده از این کلید جدید به چت کردن با دوست خود بپردازید، اما لازم است که جلسه گفتگوی خود را تصدیق اعتبار کنید.*

***پرسش**: اگر رمز عبور خود برای وارد شدن به اکانت **IM** را فراموش کنم چه اتفاقی می افتد؟ یا اگر کسی آن را بدزدد چه می شود؟ آیا آن‌ها به مکالمات قبلی و آینده من دسترسی پیدا خواهند کرد؟*

***پاسخ**: پابلو، این سؤال **عالی** و بسیار مهمی است. اول از همه، اگر رمز عبور خود را فراموش کرده‌اید، باید یک اکانت **IM** جدید ایجاد کنید. پس از آن، باید از طریق ارتباط تلفنی، **Skype** یا ایمیل یا چت همراه صدای اصلی، دوست خود را از این اکانت جدید مطلع سازید.*

*سرانجام، باید یک هویت دیگر را بعنوان دوستان همدیگر، تأیید اعتبار کنید. اگر فردی به طریقی موفق شده باشد تا رمز عبور**IM** شما را کشف کند آن فرد ممکن است از طریق **Pidgin**  با دوستان شما ارتباط برقرار کرده و خود را به جای شما معرفی کند. خوشبختانه، این فرد بدون در اختیار داشتن کلمه عبور مشترک بین شما و دوستتان نمی‌تواند مرحله تصدیق اعتبار را انجام دهد، چراکه در اینصورت دوست شما به او مظنون خواهد شد. به همین دلیل، تصدیق اعتبار بسیار اهمیت دارد. علاوه بر این، اگر دستورالعمل های بالا را تعقیب کنید و تنظیمات لازم را در برگه 'Config' (پیکربندی)   **OTR** انجام دهید، آنگاه حتی اگر فردی رمز عبور شما را برباید، به مکالمات گذشته شما دسترسی پیدا نخواهد کرد، چرا که بنا بدرخواست شما، آن‌ها ضبط نشده‌اند.*

</div>


<a name="5.1"></a>
## ۵.۱ سوالاتی برای مرور مطالب آموخته شده ##

- چند بار باید جلسات چت خود با یک دوست خاص را تصدیق اعتبار کنید؟   
- آیا ثبت و استفاده همزمان از چندین اکانت **IM** در **Pidgin** امکان دارد؟
- منظور از اثر انگشت در **Pidgin** چیست؟
- زمانیکه **Pidgin- OTR** را در یک رایانه دیگر نصب می کنید، چه تغییری در ترجیحات **OTR** شما (شامل اثر انگشت کلیدهای دریافتی) صورت می گیرد؟
- برای برقراری جلسات چت خصوصی و تأیید اعتبار شده در **Pidgin** چه اقداماتی لازم است؟
- برای ایجاد یک اکانت در **Pidgin** چه اقداماتی باید انجام پذیرد؟


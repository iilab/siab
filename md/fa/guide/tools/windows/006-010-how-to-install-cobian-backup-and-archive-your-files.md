

---

lang: fa
community: guide
type: tools
legacy: True
child: True
os: windows
weight: 1
depth: 3
title: How to Install Cobian Backup and Archive Your Files

---

فهرست عناوین این بخش عبارتند از:

- [**۲.۰ چگونه Cobian Backup را نصب کنیم**](#2.0)
- [**۲.۱ چگونه از فایل‌ها و پوشه‌های خود پشتیبان بگیریم**](#2.1)
- [**۲.۲ چگونه یک فایل پشتیبان ایجاد کنیم**](#2.2)
- [**۲.۳ چگونه وظیفه‌ی پشتیبان گرفتن را زمانبندی کنیم**](#2.3)

-------

<a name="2.0"></a>
## ۲.۰ چگونه Cobian Backup را نصب کنیم ##

**نکات نصب**: پیش از آن که فرآیند نصب را آغاز کنید، اطمینان حاصل کنید که که آخرین نسخه‌ی **Microsoft Windows Installer** و  **Microsoft.NET Framework** را دارید.

نصب **Cobain Backup** فرآیندی به نسبت آسان و سریع است. برای شروع به نصب **Cobain Backup** مراحل زیر را انجام دهید:

**مرحله ۱**: بر روی ![](/sbox/screen/cobian-en/01.png) **دابل کلیک** کنید، پنجره‌ی *Open File - Security Warning* پدیدار می‌شود. بر روی  ![](/sbox/screen/cobian-en/02.png)  **کلیک** کنید تا نوار وضعیت *Extracting the resource* آبی شود، چند لحظه بعد صفحه‌ی زیر به نمایش درخواهد آمد:

![](/sbox/screen/cobian-en/03.png)

*تصویر ۱: پنجره‌ی انتخاب زبان نصب Cobian*

**مرحله ۲**: بر روی ![](/sbox/screen/cobian-en/04.png) **کلیک** کنید تا صفحه‌ی Please read and accept the license* *agreement فعال شود. *I accept*  را **تیک زده** و سپس بر روی ![](/sbox/screen/cobian-en/04.png) **کلیک** کنید تا صفحه‌ی زیر فعال شود:

![](/sbox/screen/cobian-en/05.png)

*تصویر ۲: پنجره‌ی انتخاب مسیر نصب*

**مرحله‌ ۳**: بر روی ![](/sbox/screen/cobian-en/04.png) **کلیک** کنید تا صفحه‌ی بعدی فعال شود:

![](/sbox/screen/cobian-en/06.png)

*تصویر ۳: پنجره‌ی انواع نصب و گزینه‌های خدمات*

**مرحله ۴**: *Use Local System account*  را در *Service options* انتخاب کنید تا صفحه‌ی شما به شکل *تصویر ۳* در بالا شود.

**مهم**: این گزینه اطمینان حاصل می‌کند که **Cobain Backup** در پس زمینه به طور مداوم در سکوت در حال اجراست تا پشتیبان گرفتن بر اساس زمان‌بندی از پیش تعیین شده انجام شود.

**مرحله ۵**: بر روی  ![](/sbox/screen/cobian-en/04.png) **کلیک** کنید تا پیغام بعدی نمایش داده شود:

![](/sbox/screen/cobian-en/07.png)

*تصویر ۴: پیغام Cobain Backup ۱۰*

**مرحله ۶**. بر روی ![](/sbox/screen/cobian-en/08.png) **کلیک** کنید تا صفحه‌ی نصب بعدی فعال شود، سپس بر روی ![](/sbox/screen/cobian-en/04.png) **کلیک** کنید تا فرآیند نصب را ادامه دهید.

**مرحله ۷**. بر روی ![](/sbox/screen/cobian-en/09.png)  **کلیک** کنید تا مراحل نصب خاتمه یابد. پس از اینکه فرآیند نصب کامل شد، نمایه **Cobian Backup** در سینی سیستم ویندوز به اين شکل پدیدار خواهد شد: ![](/sbox/screen/cobian-en/10.png)


<a name="2.1"></a>
## ۲.۱ چگونه از فایل‌ها و پوشه‌های خود پشتیبان بگیریم ##

در این بخش شما چگونگی اجرا کردن یک پشتیبانی گرفتن ساده و بایگانی کردن یک فایل و/یا پوشه‌ی مشخص را خواهید آموخت. **Cobain Backup**یک *وظيفه پشتیان گیری* را استفاده می‌کند که می‌تواند برای مشمول قرار دادن یک گروه مشخص از فایل‌ها و یا پوشه‌ها تنظیم شود. یک وظيفه پشتیبان گیری می‌تواند برای اجرا در یک روز و زمان خاص تنظیم شود.

برای ایجاد یک وظيفه پشتیبان گیری تازه مراحل بعدی را انجام دهید:

**مرحله ۱**: بر روی  ![](/sbox/screen/cobian-en/11.png) **کلیک** کنید تا یک وظيفه پشتیبان گیری تازه را ایجاد شده و پنجره‌ی *New task* مانند زیر فعال شود:

![](/sbox/screen/cobian-en/12.png)

*تصویر ۲: قاب New task*

ستون سمت چپ تعدادی از زبانه‌ها را فهرست می‌کند و صفحه‌های مرتبط به آنها - برای تنظیم کردن گزینه‌های مختلف پشتیبان گرفتن - در صفحه‌ی سمت راست نمایش داده می‌شود. تمام گزینه‌های موجود در برگه *General* در پایین توضیح داده می‌شوند:


### ۲.۱.۱  توضیح گزینه‌ها ###

*Task Name*: نوار *Task Name* به شما امکان می‌دهد تا نامی برای وظيفه پشتیبان گرفتن وارد کنید. نامی را استفاده کنید که ماهیت و نوع پشتیبان گیری را مشخص کند. به طور نمونه اگر پشتیبان گرفتن قرار است شامل فایل‌های تصویری باشد می‌توانید آن را *Video Backup* بنامید.

*Disabled*: این گزینه باید تیک نخورده باقی بماند

**هشدار**: فعال کردن گزینه‌ی *Disabled*  می‌تواند انتخاب‌های بعدی را لغو کرده جلوی اجرا شدن تکلیک پشتیبان گرفتن را بگیرد.

*Include Subdirectories*: این گزینه به شما اجازه‌ی در بر داشتن تمام زیرشاخه‌ها/پوشه‌های انتخاب شده در یک شاخه/پوشه را در وظيفه پشتیبان گرفتن می‌دهد. این یک روش کارآمد برای پشتیبان گرفتن از تعداد زیادی پوشه و یا فایل است. به طور نمونه، اگر شما پوشه‌ی **My Documents**  را انتخاب کرده و این گزینه را تیک بزنید سپس تمام فایل‌ها و پوشه‌هایتان در **My Documents** در وظيفه‌ی (task) پشتیبان گرفتن شامل خواهند شد.

*Create separated backups using timestamps*: این گزینه به شما امکان می‌دهد که تاریخ و زمان اجرای وظيفه پشتیبان گرفتن در نام پوشه‌ی حاوی فایل پشتیبان شما به طور خودکار شامل شود. این ایده‌ی خوبی است زیرا به این معنی است که شما به سادگی زمانی که عملیات پشتیبان گیری اجرا شده است را تشخیص خواهید داد.

*استفاده از منطق ويژگی فایل Use file attribute logic*: این گزینه تنها در صورتی که شما انتخاب کنید که یک پشتیبان گیری  incremental یا  differential را اجرا کنید معنی خواهد داشت (در ادامه ببینید). File attributes حاوی اطلاعات در باره‌ی فایل است.

**نکته**: گزینه‌های زیر تنها برای سیستم‌ عامل‌های **ویندوز** از **ویندوز XP** به بعد در دسترس هستند

*Use Volume Shadow Copy*: این گزینه به شما اجازه می‌دهد که از فایل‌هایی که قفل شده اند پشتیبان بگیرید.

**Cobain Backup** برای تشخیص اینکه آیا تغییری در فایل مبدا از زمان اجرای آخرین عملیات پشتیبان گیری ایجاد شده است یا نه، این اطلاعات را بررسی می‌کند. اگر شما سپس پشتیبان گیری *Differential* یا *Incremental* را اجرا کنید، فایل به روز خواهد شد.

**نکته**: شما تنها در صورتی که این گزینه را غیر فعال کرده باشید قادر به اجرای یک پشتیبان گیری کامل یا 'dummy backup' خواهید بود. ('dummy backup' در ادامه توضیح داده خواهد شد).


### ۲.۱.۲ توضیحات انواع Backup###

*Full*: این گزینه به این معنی است که هر یک فایل در مکان مبدأ در شاخه‌ی پشتیبان کپی خواهد شد. اگر شما گزینه‌ی *Create separated backups using timestamp* را فعال کرده باشید، شما چندین نسخه از یک مبدأ یکسان (مشخص شده با زمان و تاریخ پشتیبان گرفتن در عنوان پوشه) خواهید داشت. در غیر این صورت **Cobian Backup** روی نسخه‌های قبلی (اگر از پیش وجود داشته باشند) بازنویسی خواهد کرد.

*Incremental*: این گزینه به این معنی است که برنامه بررسی می‌کند که آیا فایل‌های انتخاب شده برای پشتیبان گرفتن از زمانی که آخرین پشتیبان گیری انجام شده است تغییر کرده اند یا نه. اگر هیچ تغییری وجود نداشته باشد عملیات بک‌آپ بر روی آن فایل اجرا نخواهد شد که این مساله باعث صرفه‌جویی در وقت می‌شود. به منظور انجام این نوع پشتیبان گرفتن گزینه‌ی *Use file attribute logic*  باید انتخاب شده باشد.

*Archive Bit*: این گزینه به **Cobain Backup** اجازه می‌دهد که مشخص کند که فایل توسط شما از آخرین دفعه‌ی پشتیبان‌گیری تغییر داده شده است یا خیر. این اطلاعات در مورد اندازه‌ی فایل، زمان تولید و زمان تغییر آن است.

*Differential*: برنامه بررسی می‌کند که آیا مبدأ از زمان آخرین پشتیبان‌گیری کامل تغییر کرده است یا خیر. اگر نیازی به کپی کردن فایل نباشد، فایل نادیده گرفته خواهد شد که در زمان پشتیبان‌گیری صرفه جویی می‌کند. اگر شما پشتیبان‌گیری کاملی را بر روی آن گروه مشخص فایل اجرا کرده باشید سپس می‌توانید پشتیبان‌گیری را با روش Differential ادامه دهید.

*Dummy task*: شما می‌توانید از این گزینه برای اجرا کردن یا متوقف کردن برنامه در زمان‌های خاص توسط کامپیوتر استفاده کنید. این گزینه‌ی پیشرفته‌تری است که در حقیقت ربط زیادی به روند ابتدایی پشتیبان‌گیری ما ندارد.

**مرحله ۲**. بر روی ![](/sbox/screen/cobian-en/13.png) برای تأیید کردن گزینه‌های جستجو و پارامترها برای وظيفه پشتیبان‌گیری خود **کلیک** کنید.


<a name="2.2"></a>
## ۲.۲ چگونه یک فایل پشتیبان ایجاد کنیم ##

برای به وجود آوردن یک فایل پشتیبان مراحل زیر را انجام دهید:

**مرحله ۱**. بر روی ![](/sbox/screen/cobian-en/14.png) در ستون سمت چپ در پنجره‌ی *New task*  **کلیک** کنید تا نسخه ا‌ی *خالی* از صفحه‌ای که در ادامه می‌آید نمایش داده شود.

![](/sbox/screen/cobian-en/15.png)

*تصویر ۳: پنجره‌ی New task (MyBackup)  قاب‌های مبدأ و مقصد را نمایش می‌دهد*

**مرحله ۲**. فایل‌هایی که می‌خواهید از آن‌ها پشتیبان بگیرید را انتخاب کنید. (در *تصویر۳* در بالا، پوشه‌ی *My Documents* انتخاب شده است)

**مرحله ۳**. بر روی ![](/sbox/screen/cobian-en/16.png) در قاب مبداء (*Source*) کلیک کنید تا فهرست بعدی فعال شود:

![](/sbox/screen/cobian-en/17.png)

*تصویر ۴: قاب Source  - منوی Add button*

**مرحله ۴**.  اگر می‌خواهید از یک شاخه‌ی تمام پشتیبان گیری شود *Directory*  را و اگر می‌خواهید از فایل‌های مجزایی پشتیبان گرفته شود *Files*  را **انتخاب** کنید. برای مشخص کردن پشتیبان گیری از فایل‌ها یا شاخه‌های مجزا، *Manually* را انتخاب و مسیر فایل یا شاخه‌ی مورد نظر برای پشتیبان‌گیری خود را تایپ کنید.

**نکته**: شما می‌توانید هر تعداد فایل یا شاخه‌ای که مایل هستید را اضافه کنید. اگر تمایل دارید که از فایل‌هایی که در حال حاضر بر روی سرور **FTP** شما هستند پشتیبان بگیرید، گزینه‌ی *FTP site* را انتخاب کنید. (شما به جزییات ورورد به سیستم مربوط احتیاج دارید)

هنگامی که شما فایل‌ها و/یا پوشه‌ها را انتخاب کردید، آنها در محل *Source*  پدیدار خواهند شد. همان‌طور که در *تصویر ۳* در بالا می‌بینید، *My Documents*  در آنجا دیده می‌شود، به این معنی که این پوشه در وظيفه پشتیبان‌گیری وجود دارد.

قاب *Destination*  مشخص می‌کند که نسخه‌ی پشتیبان در کجا ذخیره خواهد شد.

**مرحله ۵**. بر روی ![](/sbox/screen/cobian-en/16.png) در *قاب Destination*  **کلیک** کنید تا فهرست زیر فعال شود:

![](/sbox/screen/cobian-en/18.png)

*تصویر ۵: قاب Destination  - منوی Add button*

**مرحله ۶**. *Directory*  را **کلیک** کنید تا یک پنجره‌ی مرورگر که در آن می‌توانید پوشه‌ی مقصد برای فایل‌ پشتیبان خود را مشخص کنید باز شود.

**نکته**:اگر شما می‌خواهید چندین نسخه از فایل پشتیبان تولید شود، می‌توانید چندین پوشه اینجا تعیین کنید. اگر شما گزینه‌ی *Manually*  را انتخاب کرده باشید، اینجا باید مسیر کامل به پوشه‌ای که می‌خواهید پشتیبان در آن نگهداری شود را تایپ کنید. برای استفاده از یک سرور اینترنتی دور برای ذخیره کردن آرشیو خود گزینه‌ی *FTP site*  را **انتخاب** کنید  (شما به جزییات ورورد به سیستم مربوط احتیاج دارید)

صفحه‌ی شما باید شبیه مثال بالا با فایل(فایل‌ها) و/یا پوشه(پوشه‌ها)یی در در محوطه‌ی source  در پوشه یا پوشه‌هایی در محوطه‌ی destination  باشد. هرچند هنوز بر روی **OK**  کلیک نکنید! شما هنوز احتیاج دارید که پشتیبان‌گیری خود را زمان‌بندی کنید.


<a name="2.3"></a>
## ۲.۳ چگونه وظیفه‌ی پشتیبان گیری را زمان‌بندی کنیم ##

برای اینکه پشتیبان‌گیری خودکار شما کار کند، شما نیاز دارید تا بخش *Schedule*  را کامل کنید. این بخش به شما اجازه می‌دهد که مشخص کنید تا پشتیبان‌گیری شما چه زمانی اجرا شود.

برای تنظیم کردن گزینه‌های زمان‌بندی مراحل بعد را اجرا کنید:

**مرحله ۱**. از ستون سمت چپ ![](/sbox/screen/cobian-en/19.png) را برای فعال کردن قاب زیر **انتخاب** کنید:

![](/sbox/screen/cobian-en/20.png)

*تصویر ۶: مشخصات مربوط به myBackup  در حال نمایش قاب نوع زمان‌بندی*


گزینه‌های *Schedule type* در فهرست کشویی لیست شده و به شرح زیر هستند:

*Once*: پشتیبان‌گیری تنها یک بار در تاریخ و زمان مشخص شده در محل  *Date/Time*  انجام خواهد شد

*Daily*: پشتیبان‌گیری هر روز در ساعت مشخص شده در محل *Date/Time* انجام خواهد شد.

*Weekly*: پشتیبان‌گیری در روزهای انتخاب شده‌ی هفته انجام خواهد شد. در مثال بالا، پشتیبان‌گیری جمعه‌ها انجام خواهد شد. همچنین شما ممکن است روزهای دیگری را انتخاب کنید. پشتیبان‌گیری در تمام روزهای انتخاب شده در زمان مشخص شده در محل *Date/Time*  انجام خواهد شد.

*Monthly*: پشتیبان‌گیری در روزهای تایپ شده در مستطیل month  در زمان مشخص شده در محیط  *Date/Time*  انجام خواهد شد.

*Yearly*: پشتیبان‌گیری در روزهای تایپ شده در مستطیل month ، در طول ماه‌های مشخص شده و در زمان تعیین شده در محل *Date/Time*  انجام خواهد شد.

*Timer*: پشتیبان‌گیری به طور مداوم در بازه‌های زمانی مشخص شده در مستطیل متنی تایمر در محل *Date/Time*  انجام خواهد شد.

*Manually*: شما خودتان باید پشتیبان‌گیری را از پنجره‌ای اصلی برنامه اجرا کنید.

**مرحله ۲**. بر روی ![](/sbox/screen/cobian-en/13.png) برای تأیید گزینه‌ها و تنظیمات زمان‌بندی پشتیبان‌گیری به شرح زیرکلیک کنید:

![](/sbox/screen/cobian-en/21.png)

*تصویر ۷: پنجره New task  در حال نمایش یک قاب نوع زمان‌بندی تغییر داده شده*

زمانی که یک زمان‌‌بندی پشتیبان‌گیری را انتخاب کردید شما مرحله‌ی آخر را به پایان رسانده‌اید. پشتیبان‌گیری بر روی پوشه‌های مشخص شده بر طبق زمان‌بندی ای که انتخاب کرده‌اید انجام خواهد شد.




---

lang: fa
community: guide
type: tools
legacy: True
child: True
os: windows
weight: 2
depth: 3
title: How to Use Spybot in Advanced Mode

---

- [**۳.۰ در باره مود پیشرفته**](#3.0)
- [**۳.۱ چگونه می‌توان حالت پیشرفته را فعال کرد**](#3.1)
- [**۳.۲ چگونه می‌توان از ابزارهای حالت پیشرفته استفاده کرد**](#3.2)

-------

<a name="3.0"></a>
## ۳.۰ در باره مود پیشرفته ##

برنامه **Spybot** در هر دو حالت *Default* (پیش فرض) و *Advanced* (پیشرفته) استفاده کرد. حالت *Advanced* به شما اجازه می‌دهد تا به تنظیمات برنامه و ابزارهای اضافی دسترسی داشته باشید.


<a name="3.1"></a>
## 3.1 چگونه می‌توان حالت پیشرفته را فعال کرد ## 

برای فاعل کردن حالت *Advanced* برنامه **Spybot** می‌بایستی اقدام‌ها زیر را انجام دهید:

**مرحله ۱**. گزینه **Mode > Advanced mode** را منو **انتخاب** کنید:

![](/sbox/screen/spybot-en/51.png)

*تصویر ۱: گزینه های منوی Mode*

بدین ترتیب صفحه‌ی زیر به نمایش در خواهد آمد:

![](/sbox/screen/spybot-en/52.png)

*تصویر ۲: صفحه هشدار دهنده جهت تغییر به حالت پیشرفته*

**مرحله ۲**. بر روی ![](/sbox/screen/spybot-en/49.png) **کلیک** کنید تا تغییر به حالت پیشرفته تأیید شود.

در حالت *Advanced mode* بخش جانبی پانل کنترلی **Spybot** دارای گزینه های بیشتری است:

![](/sbox/screen/spybot-en/53.png)

*تصویر ۳: صفحه تنظیمات حالت پیشرفته برنامه Spybot - Search & Destroy *


**مرحله ۳**. بر روی *Settings* (تنظیمات) **دو بار کلیک** کنید تا توضیحات مربوط به گزینه‌ها و موارد مختلف را در کادر نمایش مشاهده نمایید:

![](/sbox/screen/spybot-en/54.png)

*تصویر ۴: صفحه تنظیمات*


**مرحله ۴**. بر روی *Tools* **دو بار کلیک** کنید تا ابزارهایی را مشاهده کنید که به شما در شناسایی جاسوس افزارهایی که توسط روش‌های معمولی اسکن شناسایی نشده‌اند کمک کرده، و سیستم شما را مجدداً اسکن کند.

![](/sbox/screen/spybot-en/55.png)

*تصویر ۵: صفحه ابزارها*


**مرحله ۳**. بر روی *Info & License* **دو بار کلیک** کنید تا اطلاعات عمومی و مجوز برنامه **Spybot 1.6.2** نشان داده شود.



<a name="3.2"></a>
## ۳.۲ ابزارهای حالت پیشرفته ##

کاربرانی که دانش آن‌ها در باره این نرم‌افزار در سطح پیشرفته ای قرار دارد استفاده از گزینه های پیشرفته ای را که توسط **Spybot** فراهم شده است مغتنم خواهند شمرد. از جمله این ابزارها می‌توان به این موارد اشاره کرد: *IE tweaks*، *Shredder*، *System Internals* و *System Startup*




### ۳.۲.۱ IE tweaks ###

گزینه *IE tweaks* برای پیکربندی مرورگر **اینترنت اکسپلورر** مورد استفاده قرار می‌گیرد. با استفاده از آن می‌توان دو مکانیزم امنیتی مهم را در اینترنت اکسپلورر تنظیم کرد، این امر خصوصاً در مواقعی از اهمیت برخوردار می‌شود که بیش از یک کاربر از سیستم استفاده می‌کنند.

![](/sbox/screen/spybot-en/56.png)

*تصویر ۶: صفحه IE tweaks*

همان طور که در تصویر بالا دیده می‌شود گزینه اول می‌باید به صورت علامت زده شده باقی بماند.



### ۳.۲.۲ Secure Shredder ###

این گزینه از امکانات بسیار عالی است که برای پاک کردن دائمی فایل‌های **ویندوز** و مرورگر اینترنت مورد استفاده قرار می‌گیرد. برای کسب اطلاعات بیشتر در باره پاک کردن دائمی و فایل‌های موقتی، لطفاً به کتابچه راهنما فصل [**۶. چگونه می‌توان اطلاعات محرمانه را نابود کرد**](chapter-6) مراجعه کنید.

**مرحله ۱**. بر روی ![](/sbox/screen/spybot-en/57.png) **کلیک** کنید تا صفحه زیر فعال شود:

![](/sbox/screen/spybot-en/58.png)

*تصویر ۷: فهرست کرکره ای مربوط به فایل‌های موقتی در صفحه Secure Shredder* 


**مرحله ۲**. بر روی منوی *Templates* **کلیک** کنید تا منوی کرکره ای فایل‌های موقتی برنامه همان طور که در *تصویر ۷* ملاحظه می‌کنید فعال شود، سپس یکی از اقلام فهرست را **انتخاب** کنید تا مطابق آنچه که در تصویر زیر مشاهده می‌کنید پنجره *Spybot-S&D Secure Shredder* شروع به جمع‌آوری فایل‌های موقتی بکند.

![](/sbox/screen/spybot-en/59.png)

*تصویر ۸: صفحه Spybot-S&Ds Secure Shredder*


**مرحله ۳**. فایلی را برای پاک شدن **انتخاب** کنید.


**مرحله ۴**. تعداد دفعاتی را می‌خواهید فایل مورد نظر شما پاره پاره شود را **تعیین** کنید:

![](/sbox/screen/spybot-en/60.png)

*تصویر ۹: متغیر لغزان Secure Shredder*


**مرحله ۵**. هنگامی که تعداد دفعات پاره پاره شدن فایل مورد نظر خود را تعیین کردید بر روی ![](/sbox/screen/spybot-en/61.png) **کلیک**کنید.

*برنامه Spybot این فایل‌های موقتی غیر ضروری را برای همیشه از روی رایانه‌ی شما پاک می‌کند. *

از برنامه *Shredder امن* برای پاک کردن و حذف دائمی فایل‌های دیگر نیز می‌توان استفاده کرد. برای این کار مراحل زیر انجام دهید:

**مرحله ۱**. **...Add file(s) to the list** را **انتخاب** کنید تا صفحه زیر فعال شود:

![](/sbox/screen/spybot-en/65.png)

*تصویر ۱۰: پنجره جستجو برای انتخاب فایل‌ها جهت پاره پاره شدن*


**مرحله ۲**. فایلی را که می‌خواهید پاره پاره کنید **انتخاب** نمایید.


**مرحله ۳**. بر روی ![](/sbox/screen/spybot-en/66.png) **کلیک** کنید تا فایل مورد نظر شما در صفحه‌ای مشابه با *تصویر ۸* دیده شود، پس از آن بر روی ![](/sbox/screen/spybot-en/61.png) **کلیک** کنید تا فایل مزبور پاک و برای همیشه از رایانه‌ی شما حذف شود.


### ۳.۲.۳ System Internals (ویژه کاربران پیشرفته!) ###

ابزار *System Internals* برای جستجو کردن فایل‌هایی از رجیستری ویندوز که به طور نامناسب و غلط نام‌گذاری شده‌اند بکار می‌رود. برای مرور و آشنایی با رجیستری ویندوز به راهنمای دستی [**CCleaner**](//securityinabox.org/en/ccleaner_windowsregistry#4.0) مراجعه کنید.

![](/sbox/screen/spybot-en/62.png)

*تصویر ۱۱: صفحه System Internals* 

**مرحله ۱**. بر روی ![](/sbox/screen/spybot-en/63.png) **کلیک** کنید تا جستجو برای مشکلات داخل **رجیستری ویندوز** آغاز شود. 


**مرحله ۲**. پس از آنکه اسکن شدن به پایان رسید، بر روی ![](/sbox/screen/spybot-en/41.png)**کلیک**کنید تا تمامی مشکلاتی که در طی انجام عمل اسکن یافت شده‌اند تصحیح شوند.


### ۳.۲.۴ System Startup (ویژه کاربران پیشرفته!) ###

ابزار *System Startup* تمامی برنامه‌هایی را که در هنگام راه اندازی رایانه، توسط **ویندوز** بارگذاری می‌شوند را به نمایش در می‌آورد. این برنامه به شما اجازه می‌دهد تا تصمیم بگیرید که کدامیک از آن برنامه‌ها ضروری و کدامیک غیرضروری می‌باشند.


**نکته**: برداشتن اقلام غیر ضروری از این فهرست باعث می‌شود که سرعت اجرای **ویندوز** بیشتر شود.

![](/sbox/screen/spybot-en/64.png)

*تصویر ۱۲: صفحه System Startup*


**مرحله ۱**. بر روی ![](/sbox/screen/spybot-en/39.png) **کلیک** کنید تا کادر اطلاعات فعال شود.

در کادر اطلاعات، هر یک از اقلامی که شاخص شوند شرح نوع عملکرد و رفتار آن‌ها به نمایش در می‌آید. پیش از آنکه راجع به نیاز یا عدم نیاز به بارگذاری شدن این برنامه‌ها در هنگام شروع **ویندوز** تصمیم بگیرید، توضیحات مربوط به آن‌ها را با دقت مطالعه کنید.



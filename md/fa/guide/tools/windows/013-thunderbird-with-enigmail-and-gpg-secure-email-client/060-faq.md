

---

lang: fa
community: guide
type: tools
legacy: True
child: True
os: windows
weight: 6
depth: 3
title: FAQ

---

## ۵.۰ سوالات رایج و مرور مطالب آموخته شده ##


کلودیا و پابلو **Mozilla Thunderbird**  را برای ارسال و دریافت ایمیل از طریق اکانت های **RiseUp** خود تنظیم کرده اند. پس از چک کردن ایمیل خود، خوشحالند که حتی پس از قطع ارتباط با اینترنت همچنان می‌توانند ایمیل‌های خود را مطالعه کنند. 

اندکی پس از آن کلودیا و پابلو هر دو **GnuPG** و **Enigmail** را نصب کرده، جفت-کلیدهای مربوطه را ایجاد کردند. آن‌ها سپس کلیدهای عومی خود را با یکدیگر مبادله کرده و با مقایسه اثر انگشت های کلید اعتبار کلیدهای یکدگیر را تایید کرده‌اند.

اگرچه مدتی طول کشید تا آن‌ها با پیچیدگیهای رمزنگاری کلید عمومی آشنا شوند، ولی کلودیا و پابلو اکنون از مزایای داشتن یک کانال ارتباطی رمزنگاری شده و مطمئن آگاه شده اند. با وجود این درست مانند هر نرم‌افزار جدید دیگری هنوز هم سؤالاتی برای آن‌ها مطرح است.

<div class="background" markdown="1"> 

**پرسش**: اگر من فقط **Enigmail** را نصب کنم و از نصب **GnuPG** صرفنظر کنم چه اتفاقی می افتد؟

**پاسخ**: جواب این سؤال ساده است. **Enigmail** کار نخواهد کرد. در نهایت، این نرم‌افزار **GnuPG** است که امکان رمزنگاری را برای **Enigmail** فراهم می کند.

**پرسش**: چند اکانت ایمیل می‌توان در **Thunderbird** ایجاد کرد؟

**پاسخ**: هر تعداد که دوست دارید! **Thunderbird** یک برنامه مدیریت ایمیل است که براحتی می‌تواند ۲۰ اکانت ایمیل یا حتی بیشتر را مدیریت کند. 

**پرسش**: دوست من دارای یک اکانت **Gmail** است. آیا می بایستی او را متقاعد کنم که برنامه‌های **Enigmail**, **Thunderbird** و **GnuPG** را نصب کند؟

**پاسخ**: فکر خوبی است! فقط لازم است اطمینان حاصل کنید که او نیز تنظیمات امنیتی لازم را درست همانند شما انجام دهد. در اینصورت هر دوی شمااز روشی مؤثر برای ایجاد ارتباط امن و مطمئن با یکدیگر برخوردار خواهید شد.

**پرسش**: لطفاً به من دوباره بگو که **Enigmail** کدام قمست های پیام ایمیل را رمزنگاری می کند؟

**پاسخ**: **Enigmail** محتوی پیام را رمزنگاری می کند. این برنامه کاری به موضوع پیام، و آدرس شما یا نامی که برای اکانت ایمیل در نظر گرفته شده است، ندارد و آن‌ها را رمزنگاری نمی کند. بنابراین اگر سعی دارید که پیام محرمانه ای ارسال دارید اطمینان حاصل کنید که موضوع پیام محتوی ایمیل شما را لو ندهد! و در صورتی که می‌خواهید ناشناس باقی بمانید، در هنگاو ایجاد اکانت ایمیل از استفاده از نام واقعی خود خودداری کنید.

**پرسش**: هنوز نمی‌توانم بفهمم که چرا باید پیام‌های خودم را امضای الکترونیکی کنم.

**پاسخ**: امضای الکترونیک ثابت می‌کند که شما فرستنده واقعی پیام بوده و پیام مزبور در مسیر خود به طرف گیرنده آن دستکاری یا مخدوش نشده است. امضای الکترونیک را می‌توان به مهر و موم یک نامه‌ای که حاوی پیام بسیار مهمی است تشبیه کرد. 

</div>

## ۵.۱  سؤالاتی برای مرور مطالب آموخته شده ##

- پیش از ارسال پیام رمزنگاری شده به همکار خودتان چه نرم افزارهایی را می بایستی نصب و پیکربندی کنید؟
- چگونه می‌توانید با استفاده از **Thunderbird** دسترسی مطمئنی به اکانت ایمیل خود داشته باشید؟
- چگونه می‌توانید رمز عبور اکانت ایمیل خود را بطور امن در **Thunderbird**  نگهداری کنید؟
- چگونه می‌توانید خود در برابر ایمیل‌هایی که حاوی محتواهای مخرب هستند محفوظ نگهدارید؟
- چه تفاوتهایی بین دسترسی به ایمیل از طریق مرورگر اینترنت و برنامه‌هایی مانند **Thunderbird** وجود دارد؟


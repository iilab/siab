

---

lang: fa
community: guide
type: tools
legacy: True
child: True
os: windows
weight: 1
depth: 3
title: How to Install Thunderbird

---

سرفصل عناوین موجود در این بخش عبارتند از: 

- [**۲.۰ چگونه می‌توان  Thunderbird را نصب کرد**](#2.0)
- [**۲.۱ چگونه می‌توان گزینه Global  Search و Indexer را در Thunderbird غیرفعال کرد**](#2.1)
- [**۲.۲ چگونه می‌توان یک اکانت ایمیل را در Thunderbird ثبت کرد**](#2.2)
- [**۲.۳ چگونه می‌توان اکانت وبلاگ، دریافت خبر، و گروه‌های خبری را در Thunderbird ثبت کرد**](#2.3)

-------

<a name="2.0"></a>
## ۲.۰ چگونه می‌توان  Thunderbird را نصب کرد ##

نصب **Thunderbird** فرآیندی سریع و آسان است. برای شروع به نصب **Thunderbird** مراحل زیر را انجام دهید:


**مرحله ۱**. بر روی نمایه ![](/sbox/screen/thunderbird-en/01.png) **دوبار کلیک** کنید، پنجره *Open File - Security Warning* ممکن است ظاهر شود. در اینصورت بر روی  ![](/sbox/screen/thunderbird-en/02.png) **کلیک** کنید تا پنجره زیر به نمایش درآید:

![](/sbox/screen/thunderbird-en/03.png)

*تصویر ۱: نوار نشاندهنده پیشرفت مراحل غیرفشرده سازی فایل برنامه*

پس از آنکه عمل غیرفشرده سازی فایلهای برنامه **Thunderbird** به اتمام رسید، پنجره …. ظاهر می شود.


**مرحله ۲**. بر روی  ![](/sbox/screen/thunderbird-en/04.png) **کلیک** کنید تا پنجره *Mozilla Thunderbird - Setup Type* به نمایش درآید.

**مرحله ۳**. بر روی  ![](/sbox/screen/thunderbird-en/04.png) **کلیک** کنید تا تنظیمات پیش‌فرض پذیرفته شده و پنجره زیر ظاهر شود:

![](/sbox/screen/thunderbird-en/05.png)

*تصویر ۲: صفحه Mozilla Thunderbird - Summary*


**مرحله ۴**. بر روی ![](/sbox/screen/thunderbird-en/06.png) **کلیک** کنید تا مراحل نصب آغاز شود. پنجره نمایش دهنده میزان پیشرفت **Mozilla Thunderbird - Installing** ظاهر می شود.  پس از آنکه مراحل نصب به پایان رسید، پنجره زیر نمایان می شود:

![](/sbox/screen/thunderbird-en/07.png)

*تصویر ۳: صفحه Completing the Mozilla Thunderbird Setup Wizard*

**مرحله ۵**. بر روی ![](/sbox/screen/thunderbird-en/08.png) **کلیک** کنید تا مراحل نصب به پایان برسد.

**نکته**: اگر مربع *Launch Mozilla Thunderbird now* همانگونه که در *تصویر ۳* در بالا مشاهده می‌شود علامت زده شده باشد برنامه **Thunderbird** بصورت خودکار به اجرا در می آید. برای اجرا کردن برنامه در آینده، یا بر روی نمایه **Thunderbird** واقع در دسکتاپ **دوبار کلیک** کنید، و یا **Programs > Mozilla Thunderbird > Mozilla Thunderbird** را **انتخاب** کنید. 


<a name="2.1"></a>
##  ۲.۱  چگونه می‌توان گزینه Global  Search و Indexer را در Thunderbird غیرفعال کرد##

**هشدار**: برای بهینه کردن میزان کارایی برنامه **Thunderbird** ویژگی‌ *Global Search and Indexer* را باید از کار انداخت. بسته به تعداد و سایز ایمیل‌های شما، در صورتی که ویژگی مورد نظر در حالت فعال قرار داشته باشد، با بازنویسی مدام و غیر ضروری بر روی اطلاعات موجود در روی سخت دیسک شما، باعث پایین آمدن سرعت رایانه تان می شود. در عین حال در حین اینکار سخت دیسک شما پر تر می شود و این کار از سرعت سایر عملیات دیگر سیستم نیز کم می کند.

برای خاموش کردن یا از کار انداختن گزینه *Global Search and Indexer* عملیات زیر را انجام دهید:

**مرحله ۱**. **Select Tools > Options** را در پانل کنترلی **Thunderbird** **انتخاب** کنید تا پنجره گزینه ها فعال شود.

**مرحله ۲**. بر روی  ![](/sbox/screen/thunderbird-en/09.png) **کلیک** کنید تا برگه مربوطه مطابق تصویر زیر فعال شود:

![](/sbox/screen/thunderbird-en/10.png)

*تصویر ۴: پنجره گزینه ها که برگه Advanced در آن دیده می شود*  

**مرحله ۳**. در بخش *Advanced Configuration* بر روی مربع *Enable Global Search and Indexer* **کلیک** کنید تا همانگونه که در تصویر زیر ملاحظه می‌کنید گزینه مذکور غیرفعال شود:

![](/sbox/screen/thunderbird-en/11.png)

*تصویر ۵: بخش تنظیمات پیشرفته*

اکنون که این گزینه را با موفقیت غیرفعال کرده اید، برای ثبت کردن یک اکانت ایمیل در برنامه **Thunderbird** آماده هستید.


<a name="2.2"></a>
## ۲.۲ چگونه می‌توان یک اکانت ایمیل را در Thunderbird ثبت کرد ## 

پنجره Import Wizard - Import Settings and Mail Folders* فقط در بار اولی که برنامه **Thunderbird** را نصب می‌کنید ظاهر می شوند. 

**مرحله ۱**.  گزینه *Don't import anything*را از حالت چک خورده خارج کنید (علامت آن را بردارید) :

![](/sbox/screen/thunderbird-en/12.png)

*تصویر ۶: صفحه راهنماگر واردکردن اکانت ایمیل – وارد کردن تنظیمات و شاخه‌های ایمیل*


**مرحله ۲**. بر روی ![](/sbox/screen/thunderbird-en/04.png) کلیک کنید تا صفحه زیر فعال شود:

![](/sbox/screen/thunderbird-en/13.png)

*تصویر ۷: صفحه تنظیم اکانت ایمیل*


**مرحله ۳**.  نام، آدرس ایمیل، و رمز عبور خود را در کادرهای متنی مربوطه **تایپ** کنید و سپس بر روی کادر مربع شکل **کلیک** کنید تا گزینه *Remember my password* (رمز عبور من را به خاطر بسپار) مطابق آنچه که در *تصویر ۷* در بالا مشاهده می کنید، غیرفعال شود.


**مرحله ۴**. بر روی  ![](/sbox/screen/thunderbird-en/14.png) **کلیک** کنید تا صفحه زیر فعال شود:

![](/sbox/screen/thunderbird-en/15.png)

*تصویر ۸:  پنجره تنظیم اکانت ایمیل که گزینه **IMAP - Access folders and messages from multiple computers** در آن به حالت فعال دیده می شود*


## IMAP و POP : شرح و نحوه استفاده ###

**پروتکل دسترسی به پیامهای اینترنتی** (**IMAP**) و  **پروتکل اداره پست** (**POP**) دو روش مختلف برای ذخیره و دریافت ایمیل ها هستند.

- **Internet Message Access Protocol** (پروتکل دسترسی به پیامهای اینترنتی): زمانیکه از پروتکل **IMAP** استفاده می‌کنید تمام شاخه ایمیل شما (شامل *Inbox*، *Drafts*، *Templates*، *Sent*، *Trash*، و سایر شاخه ها) در سرور ایمیل باقی می مانند. بدینترتیب می‌توانید حتی با استفاده از یک رایانه دیگر به آن شاخه و اطلاعات موجود در آن‌ها دسترسی پیدا کنید. تمامی پیامها در سرور باقی می‌مانند و ابتدائا فقط سرتیتر یا کادر عنوان ایمیل‌ها )شامل اطلاعاتی چون تاریخ، زمان، موضوع پیام، نام فرستنده، و غیره( برای نمایش داده شدن در رایانه شما، از سرور دانلود می شوند. متن کامل پیام زمانی دانلود می‌شود که پیام مورد نظر را باز کنید. برنامه **Thunderbird** می‌توان به نحوی تنظیم کرد که نسخه هایی از پیامهای موجود در تمامی یا برخی از شاخه ها بر روی رایانه شما ذخیره کند، بدینترتیب می‌توانید در حالت آفلاین )یعنی بدون متصل بودن به اینترنت( از آن‌ها استفاده کنید. در پروتکل **IMAP** زمانیکه ایمیل‌ها یا شاخه ها را پاک می کنید، اینکار را هم در رایانه خود و هم در سرور ایمیل انجام می دهید. 

- **Post Office Protocol** (پروتکل اداره پست): زمانیکه از پروتکل **POP** استفاده می‌کنید فقط  *Inbox* (شاخه ای که پیامهای جدید وارد آن می شود) بر روی سرور باقی می ماند؛ سایر شاخه ها فقط بر روی رایانه شما قرار خواهند گرفت. پس از اینکه پیامهای خود را دانلود کردید می‌توانید در صورت تمایل آن پیامها را از سرور پاک کنید.  اگر به اکانت ایمیل خود از طریق یک رایانه دیگر دسترسی پیدا کنید، فقط به پیامهایی که در  *Inbox* قرار دارند دسترسی خواهید داشت (پیامهای قدیمی و جدیدی که هنوز آن‌ها را پاک نکرده اید).


**مرحله ۵**. بر روی ![](/sbox/screen/thunderbird-en/16.png) **کلیک** کنید تا اکانت خود را ایجاد کرده و پانل کنترلی **Thunderbird** را که اکانت ایمیل شما در قسمت جانبی *All Folders* در بخش چپ صفحه مشاهده می شد، به نمایش درآید:

![](/sbox/screen/thunderbird-en/17.png)

*تصویر ۹: رابط کاربری اصلی Mozilla Thunderbird که اکانت ایمیل تازه ایجاد شده شما در آن دیده می شود*

**توجه**: برای اضافه کردن یک اکانت ایمیل دیگر **...File > New > Mail Account** را **انتخاب** کنید تا صفحه‌ای مشابه *تصویر ۷* ظاهر شده و سپس مراحل **۳** تا **۵** را تکرار نمایید.  

پس از آنکه اکانت خود را با موفقیت در **Thunderbird** ثبت کردید، دفعه آینده‌ای که رابط اصلی کاربری را باز می کنید، از شما خواسته خواهد شد تا رمزعبور خود برای هر اکانت را مطابق با تصویر زیر وارد کنید:

![](/sbox/screen/thunderbird-en/20.png)

*تصویر ۱۰: پنجره Mail Server Password Required*

**توجه**: اگرچه ذخیره کردن رمزعبور یا ویژگی «به خاطر سپاری» معمولا به خاطر مسایل حفظ حریم شخصی و امنیتی توصیه نمی شود، اما برنامه **Thunderbird** از ویژگی *رمزعبور ارشد* برخوردار است. این ویژگی شما را قادر می‌سازد تا از یک رمز عبور برای حفاظت از سایر رمز عبورهای مربوط به اکانت های مختلف خود که در طی فرآیند تنظیمات وارد کرده‌اید، استفاده کنید. برای کسب اطلاعات بیشتر در مورد این ویژگی، لطفاً به بخش [**۳.۳ گونه می‌توان برگه های امنیت برنامه Thunderbird را تنظیم کرد**](/thunderbird_security#3.3) – برگه رمز عبور مراجعه کنید. 


<a name="2.3"></a>
## ۲.۳ چگونه می‌توان اکانت وبلاگ، دریافت خبر، و گروه‌های خبری را در Thunderbird ثبت کرد ##

برای ایجاد و ثبت اکانت برای وبلاگ ها، دریافت خبر، و گروههای خبری، مراحل زیر را انجام دهید:

**مرحله ۱**. **File > New > Other Accounts** را برای فعال کردن پنجره *Account Wizard > New Account Setup* **انتخاب** کنید.

**مرحله ۲**. گزینه اکانت  *Blogs & Newsfeeds* یا *Newsgroup* را **علامت** زده، سپس بر روی ![](/sbox/screen/thunderbird-en/04.png) **کلیک** کنید تا صفحه زیر فعال شود:

![](/sbox/screen/thunderbird-en/21.png)

*تصویر ۱۱: پنجره راهنماگر اکانت – نام اکانت*


**مرحله ۳**. بر روی … **کلیک** کنید تا پنجره زیر فعال شود:

![](/sbox/screen/thunderbird-en/22.png)

*تصویر ۱۲: پنجره راهنماگر اکانت – تبریک*


**مرحله ۴**. بر روی ![](/sbox/screen/thunderbird-en/04.png) **کلیک** کنید تا فرآیند تنطیم اکانت به پایان رسیده و به پانل کنترلی برنامه **Thunderbird**  بازگردانده شوید. 


اکنون که برنامه **Thunderbird** را برای استفاده بهینه تنظیم کرده اید، لطفاً به بخش [**چگونه می‌توان تنطیمات امنیتی برنامه Thunderbird را 
انجام داد**](thunderbird_security) در زیر مراجعه کنید.




---

lang: fa
community: guide
type: tools
legacy: True
child: False
os: windows
weight: 008
title: Eraser - Secure File Removal

---

**صفحه اصلی وبسایت**  
[**www.heidi.ie/eraser**](http://www.heidi.ie/eraser/) 

**نیازهای رایانه ای**

- تمامی نسخه های ویندوز

**نسخه مورد استفاده در این راهنما**

- 5.86a <br>

**توجه**: هر چند ممکن است نسخه‌های تازه‌تری از «Eraser» روی وب‌سايت برنامه‌سازان پيدا کنيد، ام ذکری از آنها در اینجا به میان نیامده است، چون نياز به نصب **Net Framework.**  روی ويندوز مايکروسافت دارند. دانلود کردن **Net Framework.**   ممکن است برای کاربرانی که پهنای باند پايين دارند خيلی طول بکشد.


**مجوز**

- نرم افزار آزاد و متن باز

**خواندنی‌های لازم**

- کتابچه راهنما فصل [**۶. چگونگی حذف کامل اطلاعات محرمانه**](/chapter-6)


**سطح یادگیری**: ۱. مبتدی؛ **۲. متوسط**؛ ۳. میانه؛ ۴. باتجربه؛ ۵. پيشرفته

**زمان لازم برای شروع استفاده از اين ابزار**: ۲۰ دقیقه


**آنچه با مطالعه این راهنما خواهید آموخت:**


- توانايی پاک کردن دايمی فايل‌های ناخواسته از روی کامپيوترتان

- توانايی پاک کردن همه‌ی فايل‌های قابل‌بازيافت که در حال حاضر روی کامپيوترتان نامرئی هستند.


**گنو لينوکس ، سيستم عامل مک و ساير برنامه‌های سازگار با ويندوز مايکروسافت:**:

در برنامه گنو لینوکس بسته نرم افزاری پاک کردن امن را می توان از طریق ترمینال [**می توان از طریق ترمینال**](http://www.ghacks.net/2010/08/26/securely-delete-files-with-secure-delete/) برای پاک کردن مطمين فایل ها و شاخه ها، و همچنین پاکسازی کامل فضای خالی دیسک مورد استفاده قرار داد. پاک کردن امن را همچنین می توان با یک برنامه مدیریت فایل های گرافیکی ادغام کرد [**یک برنامه مدیریت فایل های گرافیکی ادغام کرد**](http://techthrob.com/2010/07/07/adding-a-secure-delete-option-to-nautilus-file-manager-in-linux/).

در **سيستم عامل مک**، می‌توانید از منوی يابنده (**Finder**) و گزينه‌ی خالی کردن امن سطل آشغال (**Secure Empty Trash**) برای خلاص شدن دايمی از فايل‌ها و شاخه ها استفاده کنيد. هم‌چنین می‌توانيد از برنامه‌ی عمومی سيستم عامل مک، يعنی ابزار ديسک (*Disk Utility*) برای حذف امن کل ديسک يا فضای خالی روی ديسک‌های داخلی و جانبی استفاده کنيد.

در **ويندوز مايکروسافت** به جز **Eraser** که در این فصل توصیف شده است می‌شود از نرم‌افزار [**CCleaner**](ccleaner) هم برای حذف امن فايل‌ها و شاخه ها از سطل آشغال استفاده کرد. اين نرم‌افزار هم‌چنين می‌تواند فضای خالی روی ديسک را پاک کند. يک ابزار قابل‌توصيه‌ی ديگر که می‌توان از آن برای حذف امن فايل‌ها استفاده کرد، برنامه‌ی [**Freeraser**](http://www.freeraser.com/) است.

هم‌چنين مايل‌ايم ابزار چند-پايگاهی زير را هم توصيه کنيم: [**DBAN - Darik's Boot And Nuke**](http://www.dban.org/). اين برنامه‌ای است که می‌توانيد آن را روی سی‌دی بريزید و کامپيوترتان را با آن راه بيندازيد. اين نرم‌افزار به شما اجازه می‌دهد که به طور امن همه‌ی محتويان هر ديسک سختی را که پيدا می‌کند، پاک کنيد که از آن ابزاری ايده‌آل برای نابودسازی يک‌جا يا اضطراری می‌سازد.


## ۱.۱ نکاتی که پیش از استفاده از این ابزار باید از آن ها آگاه باشید##

**Eraser** برای زدودن يا حذف دايمی داده‌های حساس از کامپيوتر شما به کار می‌رود. اين برنامه اين کار را با نوشتن روی داده‌هايی که پاک می‌کنيد انجام می‌دهد. می‌توانيد فايل‌ها يا فولدرهايی را که قرار است پاک شوند به اين شيوه انتخاب کنيد. **Eraser** همچنين نسخه‌هایی از فايل‌هایی را که ممکن است بدون اطلاع شما روی کامپيوترتان باشند، پاک می کند. اين شامل فايل‌هایی می‌شود که قبلاً با استفاده از روش معمول پاک کردن **ويندوز** پاک کرده باشيد و نسخه‌هايی از مدارکی که در گذشته روی‌شان کار کرده‌ايد.

- پاک کردن فايل‌ها با **Eraser** را می‌توان در صورت لزوم و با تقاضا انجام داد يا به صورت زمان‌بندی شده که در زمان‌های معينی خودش اجرا شود.
- اگر **Eraser** را جوری زمان‌بندی کنيد که در زمان مشخصی اجرا شود، کامپيوترتان بايد در آن زمان مشخص روشن باشد در غير اين‌صورت پاک‌سازی صورت نمی‌گيرد.
- وقتی که يک فايل را با استفاده از **Eraser** از بين بردید ديگر نمی‌توان آن را با استفاده از برنامه‌های بازيافت فایل، برگرداند.
- برای امنيت بيشتر، بايد **Eraser** را جوری تنظيم کنيد که روی فايل‌های انتخاب شده برای پاک‌سازی بين سه تا ۷ بار بنويسد.
- **Eraser** را می‌توان برای زدودن فضای خالی کامپيوترتان هم استفاده کنيد. اين به پاک‌سازی دایمی هر رد پايی از کارهای قبلی‌ای دارد که ممکن است درست پاک نشده باشند و ظاهرا قابلِ بازيافت باشند.


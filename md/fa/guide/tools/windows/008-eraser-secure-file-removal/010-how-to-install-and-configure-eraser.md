

---

lang: fa
community: guide
type: tools
legacy: True
child: True
os: windows
weight: 1
depth: 3
title: How to Install and Configure Eraser

---

فهرست عناوین این بخش عبارتند از:

- [**۲.۰ نحوه‌ی نصب Eraser**](#2.0)
- [**۲.۱ نحوه‌ی نتظيم Eraser**](#2.1)

-------

<a name="2.0"></a>
## ۲.۰  نحوه‌ی نصب Eraser ##

**نکته‌ی نصب**: قبل از اين‌که روند نصب را شروع کنيد، مشخص کنيد که آيا آخرين نسخه‌ی **نصب‌کننده‌ی ويندوز مايکروسافت** و **Microsoft.NET Framework** را داريد.

نصب **Eraser** آسان و سريع است. برای شروع نصب **Eraser**، مراحل زير را انجام دهيد:

همان‌طور که در کتابچه‌ی راهنما در فصل [**۶. چگونگی حفظ کامل اطلاعات محرمانه**](chapter-6) توصیف شده است، برنامه‌ی **Eraser** داده‌ها را از روی ديسک سخت شما با نوشتن اطلاعات تصادفی بر روی‌شان پاک می‌کند. هر تعداد دفعه‌ای که بيشتر روی داده‌ها نوشته شود، احتمال بازيابی‌شان خیلی کمتر می‌شود.

**مرحله‌ ۱**. روی ![](/sbox/screen/eraser-en/01.png) **دوبارکليک** کنيد؛ ممکن است پيغام *هشدار امنیتی باز کردن* فايل ظاهر شود. در اين صورت، روی ![](/sbox/screen/eraser-en/02.png) **کليک** کنيد تا *هدايتگر نصب آگاهانه* فعال شود؛ بعد از چند لحظه صفحه‌ی خوشامدگويی *Welcome to the InstallAware Wizard for Eraser * ظاهر خواهد شد.  

**مرحله‌ ۲**. روی ![](/sbox/screen/eraser-en/03.png) **کليک** کنید تا صفحه‌ی *توافق امتياز* (License Agreement) فعال شود و بعد کليک کنيد تا گزينه‌ی *قبول توافق امتياز* (I accept the terms of the license agreement) فعال شود و بعد دوباره روی ![](/sbox/screen/eraser-en/03.png) **کليک** کنيد تا پنجره‌ی *اطلاعات مهم* (Important Information) فعال شود.

**مرحله‌ ۳**. روی ![](/sbox/screen/eraser-en/03.png) پس از خواندن محتوياتی که در صفحه‌ی طوماری ظاهر می‌شود، **کليک** کنيد تا شاخه مقصد فعال شود و بعد دوباره روی ![](/sbox/screen/eraser-en/03.png) **کليک** کنيد.

**مرحله‌ ۴**. روی ![](/sbox/screen/eraser-en/03.png) **کليک** کنيد تا صفحه‌ی پايین فعال شود:

![](/sbox/screen/eraser-en/04.png)

*تصویر ۱: پنجره‌ی انتخاب شاخه برنامه*

**مرحله ۵**. گزينه‌ی *فقط برای من (کاربر فعلی)* Only for me (current user) را **علامت بزنيد** تا مطمئن شويد کس ديگری جز شما اجازه‌ی استفاده از **Eraser** را ندارد و بعد روی ![](/sbox/screen/eraser-en/03.png) **کليک** کنيد تا پنجره‌ی *اتمام هدايتگر نصب آگاهانه* Completing the InstallAware Wizard فعال شود.

**مرحله ۶**. روی  ![](/sbox/screen/eraser-en/03.png) **کليک** کنيد و بعد روی  ![](/sbox/screen/eraser-en/05.png) **کليک** کنيد تا روند نصب کامل شود و سپس **Eraser** را مطابق با تصویر زیر اجرا کنيد:

![](/sbox/screen/eraser-en/06.png)

*تصویر ۲: صفحه‌ی کاربری اصلی Eraser*


<a name="2.1"></a>
## ۲.۱ نحوه‌ی تنظيم Eraser ##

**توجه**: توصيه می‌شود که روی داده‌ها دست‌کم سه بار بنويسيد.

**نکته**: هر دفعه‌ی نوشتن روی فايل يا عبور زمان می‌برد و در نتيجه، هر چه عبور بيشتر باشد، روند پاک کردن بيشتر طول می‌کشد. اين مسأله مخصوصاً وقتی که فايل‌های بزرگ پاک می‌شوند يا فضای خالی تمیز می‌شود، مشهودتر خواهد بود.

تعداد عبورها را می‌توان با دسترسی به منوی *Preferences: Erasing* معين کرد.

**مرحله ۱**.  **...Select > Edit > Preferences > Erasing** به تصویر زير:

![](/sbox/screen/eraser-en/07.png)

*تصویر ۳: صفحه‌ی Eraser (به تقاضای کاربر) که گزينه‌های منوی اديت را نشان می‌دهد.*


*پنجره‌ی Preferences: Erasing به تصویر زير ظاهر می‌شود:*

![](/sbox/screen/eraser-en/08.png)

*تصویر ۴: Preferences: Erasing: پنجره‌ی پاک‌سازی*

صفحه‌ی *Preferences: Erasing* توصيف می‌کند که فايل‌ها را چطور بايد رونويسی کرد.


**شرح**: این ستون اسم روندهای بازنويسی را فهرست می‌کند.

**عبورها**: اين ستون فهرست می‌کند که داده‌ها چند بار بايد روی‌شان نوشته شود.


در اين مثال، ما روی داده‌ها با استفاده از روش **Pseudorandom Data**  خواهيم نوشت. به طور پيش‌فرض، هنگام استفاده از اين گزينه فقط يک عبور رخ می‌دهد. اما، برای امنيت بيشتر تعداد عبورها را افزايش می‌دهيم.

**مرحله ۲**. گزينه‌ی *شماره‌ی ۴ Pseudorandom Data*  را همان‌طور که در *تصویر ۲* نمايش داده شده است، **انتخاب** کنيد.

**مرحله ۳**. روی **![](/sbox/screen/eraser-en/09.png)** **کليک** کنيد تا صفحه‌ی *عبورها*به صورت زير فعال شود:

![](/sbox/screen/eraser-en/10.png)

*تصویر ۳: صفحه‌ی عبورهای Eraser*


**مرحله ۴**. تعداد عبورها را بين ۳ تا ۷ مرتبه بگذاريد (نسبت ميان دفعات/امنیت را به ياد داشته باشيد).

**مرحله ۵**. روی ![](/sbox/screen/eraser-en/11.png) **کليک** کنيد تا به صفحه‌ی عبورها برگرديد.


*شماره‌ی ۴ Pseudorandom Data* الآن بايد شبيه تصویر زير باشد:

![](/sbox/screen/eraser-en/12.png)

*تصویر ۴: صفحه‌ی پاکسازی Eraser با قابی که انتخاب گزينه‌ی ۴ را نشان می‌دهد.*

**نکته**: دقت کنيد که جعبه‌های تيک که برچسب‌های *Cluster Tip Area*  و *Alternate Data Streams* به تصویر زير تیک خورده باشند (اين‌ها به طور پيش‌فرض تيک خورده‌اند):

![](/sbox/screen/eraser-en/13.png)

*تصویر ۵: جعبه‌های Cluster Tip Area  و Alternate Data Streams به صورت پيش‌فرض تيک خورده‌اند*


- *Cluster Tip Area*: هر ديسک سخت کامپيوتر به قسمت‌های کوچکی به اسم خوشه (cluster) تقسيم شده است. معمولاً، هر فايل مشتمل بر چندين خوشه است و اغلب هر فايل به طور کامل آخرين خوشه را پر نمی‌کند. فضای استفاده نشده روی اين آخرين خوشه منطقه‌ی نوک (Tip area) ناميده می‌شود. فضای استفاده نشده روی اين خوشه‌ی آخر منطقه‌ی نوک خوشه ناميده می‌شود. اين منطقه‌ی نوک خوشه ممکن است حاوی اطلاعات حساسی از فايل ديگری باشد که قبلاً روی اين خوشه نوشته شده بوده و حجم بيشتر خوشه را اشغال کرده بوده است. اطلاعات مربوط به نوک خوشه ممکن است توسط يک متخصص بازیابی داده قابل خواندن باشد. پس، برای امنيت بيشتر اين قسمت *Cluster Tip Area* را **علامت بزنيد**.

- *جريان‌های ديگر داده یا Alternate Data Streams*: وقتی که فايلی روی کامپيوتر شما ذخيره می‌شود، ممکن است قسمت‌های مختلفی داشته باشد. مثلاً، اين متن شامل متن و تصوير است. اين‌ها روی کامپيوتر شما در جاها و «استريم»های مختلف ذخيره می‌شوند. پس، قسمت Alternate* *Data Streams  را **علامت بزنيد** تا مطمئن شويد که همه‌ی داده‌های مربوط به فايل پاک شده است.


**مرحله ۶**. بر روی ![](/sbox/screen/eraser-en/11.png) **کلیک** نکنید.

شما الآن شيوه‌ی بازنويسی روی فايل‌ها را در Eraser برای تميز کردن فايل‌ها معين کرده‌ايد. هم‌چنين بايد همين گزينه‌ها را برای قسمت *فضای استفاده نشده‌ی ديسک* (Unused Disk Space) که در بخش بعدی صفحه‌ی *Preferences: Erasing* ظاهر می‌شود اعمال کنيد. اما، می‌توانيد تعداد عبورها را به تعداد *منطقی* معين کنيد – با احتساب اين‌که تميز کردن فضای خالی حدود دو ساعت به ازای هر عبور وقت می‌برد.


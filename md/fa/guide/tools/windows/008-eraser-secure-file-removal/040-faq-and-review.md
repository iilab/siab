

---

lang: fa
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

<a name="5.0"></a>
## ۵.۰ سؤال‌های رايج و مرور مطالب آموخته شده  ##

برای النا و نيکلا استفاده از **Eraser** ساده است ولی هر دو می‌فهمند که از اين برنامه باید با دقت استفاده کرد چون مواردی را که به این شکل پاک می‌شوند، نمی‌شود برگرداند. آن‌ها احساس می‌کنند که مهم است که وقت بگذارند و قبل از استفاده‌ی مرتب از برنامه، آن را درست و حسابی بشناسند. برنامه‌ی **Eraser** به نظر می‌رسد که روی دستگاه النا خوب کار می‌کند ولی هر دو هنوز می‌خواهند چيزهای بيشتری درباره‌اش بدانند.


<div class="background" markdown="1">
 
***پرسش**: می‌توانم برنامه‌ی **Eraser** را روی کارت حافظه‌ی يو‌اس بی هم استفاده کنم؟*

***پاسخ**: بله. می‌توانید فايل‌ها را با استفاده از منوی **اينترنت اکسپلورر** تمیز کنيد. هم‌چنین می‌توانيد فضای استفاده نشده روی کارت حافظه‌ی يو اس بی را با ايجاد یک وظيفه (task) مناسب در**Eraser** پاک کنيد.*

***پرسش**: اگر نخواهم ديگر از **Eraser** استفاده کنم، کلاً آن‌ را حذف کنم؟ در این صورت، آيا هيچ اثری روی کامپیوتر من خواهد داشت؟ و آيا فايل‌های من هم‌چنان پاک شده باقی خواهند ماند؟*

***پاسخ**: می‌توانيد برنامه‌ی **Eraser** را از منوی استارت به شکل زیر پاک کنید: **Start > Programs > Eraser > Uninstall Eraser**. اين هيچ اثری روی ساير برنامه‌های کامپیوتر شما به هيچ شکلی نخواهد داشت و فايل‌هايی را هم که با استفاده از اين برنامه پاک کرده‌اید هم‌چنان قابل برگشت نخواهند بود.*

***پرسش**:آیا هيچ فایل‌هایی از ويندوز هستند که **Eraser** پاک نکند؟*

***پاسخ**: هر فایلی که شما بتوانید در کامپیوترتان ببينید می‌تواند پاک شود. حتی بعضی از فايل‌هایی که نمی‌توانید ببينيد (مثل فايل‌های قابل بازيابی در فضای استفاده‌ی نشده) در صورتی که گزينه‌های درست را که در بالا آمده‌اند انتخاب کنيد، پاک خواهند شد.*

***پرسش**: آيا **Eraser** اسم فايل‌ها را علاوه بر خود فايل‌ها تمیز و پاک می‌کند؟*

***پاسخ**: بله، همه‌ی قسمت‌های فايل‌ها پاک می‌شوند ولی بايد برای پاک کردن فهرست مدارک اخیری که استفاده شده‌اند، از [**CCleaner**](ccleaner_main) استفاده کنيد.*

***پرسش**: آیا هرگز کسی توانسته به فايل‌های پاک‌شده دسترسی پیدا کند؟*

***پاسخ**: بازيابی داده از فايل‌هایی که روی آن‌ها نوشته شده است فوق‌العاده پيچيده و پرهزينه است. زمان بی‌اندازه‌ای می‌برد که فايلی را که يک بار روی‌اش نوشته شده باشد، بازيابی کنند چه برسد به فایلی که سه تا هفت بار روی‌‌اش نوشته شده باشد. وقتی که از **Eraser** استفاده‌ی مناسب بکنید، می‌توانيد مطمئن باشيد که داده‌ها به طور امنی پاک شده‌اند.*

</div>

<a name="5.1"></a>
## ۵.۱ سوالاتی برای مرور مطالب آموخته شده ##

- برنامه‌ی **Eraser** چه اطلاعاتی را از کامپيوتر شما پاک می‌کند؟
- وقتی از پاک کردن فضای استفاده نشده حرف می‌زنيم، منظورمان چی‌ست؟
- این برنامه داده‌های شما را چطور پاک می‌کند؟
- کمترين تعداد عبوری که برای این برنامه معین می‌کنيم چقدر است؟
- چطور حداقل تعداد عبورها را در برنامه‌ی **Eraser** معين می‌کنیم؟
- چطور برنامه را برای اجرا در زمانی خاص، زمان‌بندی می‌کنيم؟
- فولدرهای داخلی يک فولدر را چطور پاک می‌کنيم؟
- چند فايل‌ را چطور در آن واحد پاک می‌کنيم؟





---

lang: fa
community: guide
type: tools
legacy: True
child: True
os: windows
weight: 4
depth: 3
title: Hidden Volumes

---

فهرست عناوین این بخش عبارتند از:

- [**۵.۰ درباره مجلدهای مخفی**](#5.0)
- [**۵.۱ چگونه یک مجلد مخفی ایجاد کنیم**](#5.1)
- [**۵.۲ چگونه یک مجلد مخفی را آماده استفاده نماییم**](#5.2)
- [**۵.۳ نکاتی در مورد چگونگی استفاده مطمئن از ویژگی‌های دیسک پنهان**](#5.3)

-------

<a name="5.0"></a>
## ۵.۰  درباره مجلدهای مخفی ##

در برنامه **TrueCrypt** *مجلد مخفی* در درون *مجلد استاندارد* رمزنگاری شده ذخیره می گردد، اما موجودیت آن مخفی نگهداشته می شود. حتی هنگامی که یک مجلد استاندارد را آماده استفاده یا باز می نمایید، پیداکردن یا امکان وجود مجلد مخفی، امکانپذیر نمی باشد. اگر مجبور شوید که امز عبور یا محل قرارگرفتن مجلد استاندارد را افشا کنید، فقط محتویات آن مجلد در دسترس قرار خواهد گرفت، و کسی متوجه وجود مجلد مخفی در درون آن نخواهد شد.

این درست مانند آن است که کیف دستی داشته باشید که یک محفظه مخفی در آن قرار گرفته باشد. پرونده هایی را که توقیف شدن یا از دست رفتن آن‌ها برای شما اهمیت آنچنانی ندارد در فسمتهای معمولی کیف قرار می دهید، و پرونده های مهم و خصوصی را در قسمتهای مخفی جاسازی می کنید. نکته اصلی در مورد محفظه مخفی (خصوصا اگر به خوبی طراحی شده باشد) مخفی بودن وجود آن و در نتیجه اسناد موجود در آن می باشد.


<a name="5.1"></a>
## ۵.۱ چگونه یک مجلد مخفی ایجاد کنیم ##

ایجاد *مجلد مخفی* برنامه **TrueCrypt** مشابه ایجاد *مجلد استاندارد* می باشد: حتی برخی از کادرها، صفحات، و پنجره ها دقیقاً مشابه می باشند.

**مرحله ۱**. برنامه **TrueCrypt** **باز** کنید.


**مرحله ۲**. بر روی ![](/sbox/screen/truecrypt-en/13.png) **کلیک** کنید تا *TrueCrypt Volume Creation Wizard* (راهنماگر ایجاد مجلد TrueCrypt) فعال شود.


**مرحله ۳**. بر روی  ![](/sbox/screen/truecrypt-en/05.png) **کلیک** کنید تا گزینه پیش‌فرض *Create an encrypted file container* (محفظه حاوی فایل رمزنگاری شده را ایجاد کن) پذیرفته شود.


**مرحله۴**. گزینه *Hidden TrueCrypt volume* (مجلد مخفی TrueCrypt) را مشابه زیر **علامت بزنید**:

![](/sbox/screen/truecrypt-en/37.png)

*تصویر ۱: راهنماگر ایجاد مجلد TrueCrypt که گزینه مجلد مخفی TrueCrypt در آن علامت زده شده است* 


**مرحله ۵**. بر روی  ![](/sbox/screen/truecrypt-en/05.png) **کلیک** کنید تا پنجره زیر فعال شود:

![](/sbox/screen/truecrypt-en/38.png)

*تصویر ۲: پنجره مود (حالت) مربوط به راهنماگر ایجاد مجلد TrueCrypt*


- *Direct mode* (حالت مستقیم): این گزینه به شما امکان می‌دهد تا *مجلد مخفی* را در درون یک *مجلد استاندارد* موجد ایجاد نمایید.

- *Normal mode* (حالت معمولی): این گزینه به شما امکان می‌دهد تا *مجلد مخفی* را در درون یک *مجلد استاندارد* که تازه ایجاد شده است بوجود آورید.

در این مثال، از حالت *مستقیم* استفاده می کنیم.


**توجه**: اگر ترجیح می‌دهید که یک *مجلد استاندارد* جدید ایجاد کنید، لطفاً مراحل بخش [**۲.۲ چگونه یک مجلد استاندارد ایجاد کنیم**](/en/truecrypt_standardvolumes#2.2) را انجام دهید.  


**مرحله ۶**. گزینه *Direct Mode* را **علامت زده** و سپس بر روی  ![](/sbox/screen/truecrypt-en/05.png) **کلیک** کنید تا پنجره *TrueCrypt Volume Creation - Volume Location* فعال شود.


**توجه**: پیش از انتخاب *مجلد استاندارد* اطمینان حاصل کنید که آن را از حالت باز یا قابل استفاده خارج کرده باشید. 


**مرحله ۷**. بر روی ![](/sbox/screen/truecrypt-en/17.png) کلیک کنید تا پنجره زیر فعال شود:

![](/sbox/screen/truecrypt-en/29.png)

*تصویر ۳: پنجره Select a TrueCrypt Volume window (انتخاب مجلد TrueCrypt) از راهنماگر ایجاد مجلد TrueCrypt*


**مرحله ۸**. همانگونه که در تصویر ۳ ملاحظه می‌شود، با استفاده از پنجره *Select a TrueCrypt Volume* فایل مجلد خود را **پیدا کنید**.


**مرحله ۹**. بر روی  ![](/sbox/screen/truecrypt-en/30.png) **کلیک** کنید تا به *TrueCrypt Volume Creation Wizard* باز گردید.


**مرحله ۱۰**. بر روی ![](/sbox/screen/truecrypt-en/33.png) **کلیک** کنید تا صفحه *Enter password* باز شود.


**مرحله ۱۱**. رمز عبوری را که در هنگام ایجاد *مجلد استاندارد* بکار برده‌اید در کادر متنی *Password* وارد کنید تا پنجره زیر نمایان شود:

![](/sbox/screen/truecrypt-en/46.png)

*تصویر ۴: کادر Hidden Volume Message (پیغام مجلد مخفی) از راهنماگر ایجاد مجلد TrueCrypt*


**مرحله ۱۲**. پس از آنکه پیام فوق را مطالعه نمودید، بر روی ![](/sbox/screen/truecrypt-en/05.png) **کلیک** کنید تا صفحه *Hidden Volume Encryptions Options* (گزینه های رمزنگاری مجلدهای مخفی) فعال شود.


**توجه**: تنظیمات پیش‌فرض *Encryption Algorithm* و *Hash Algorithm* مربوط به *مجلد مخفی* تغییر ندهید.


**مرحله ۱۳**. بر روی ![](/sbox/screen/truecrypt-en/05.png)  کلیک کنید تا پنجره زیر فعال شود:

![](/sbox/screen/truecrypt-en/41.png)

*تصویر ۵: پنجره Hidden Volume Size (اندازه مجلد مخفی) از راهنماگر ایجاد مجلد TrueCrypt*

از شما خواسته خواهد شد تا اندازه *مجلد مخفی* را تعیین نمایید.

**توجه**: نوع اسناد، تعداد، و اندازه آن‌هایی را که می‌خواهید ذخیره کنید، مدنظر قرار دهید. حتماً فضایی را برای *مجلد استاندارد* باقی بگذارید. اگر حداکثر فضایی را که در اختیارتان هست برای *مجلد مخفی* در نظر بگیرید، آنگاه امکان قراردادن فایل در *مجلد استاندارد* اولیه وجود نخواهد داشت. 

اگر (همانطور که در *تصویر ۶* در بالا دیده می شود) سایز *مجلد استاندارد* ۱۰ مگابایت باشد و شما به اندازه ۵ مگابایت برای سایز *مجلد مخفی* در نظر بگیرید، آنگاه دو مجلد خواهید داشت (یک مجلد مخفی و یک مجلد استاندارد) که ظرفیت هریک از آن‌ها تقریباً ۵ مگابایت است.

اطمینان حاصل کنید که اطلاعاتی را که در *مجلد استاندارد* ذخیره می‌کنید از ۵ مگابایتی که برای آن تعیین کرده‌اید فراتر نرود. این بدان علت است که برنامه **TrueCrypt** نمی‌تواند بطور خودکار وجود *مجلد مخفی* را تشخیص داده، و ممکن است بصورت ناخواسته بر روی آن رونویسی کند. در صورتی که از اندازه از پیش تعیین شده تجاوز کنید، خظر از دست دادن اطلاعات ذخیره شده در *مجلد مخفی* وجود دارد. 


**مرحله ۱۴**. همانطور که در *تصویر ۶* دیده می‌شود سایز دلخواه مجلد مخفی را در کادر مربوطه **تایپ** نمایید.


**مرحله ۱۵**. بر روی  ![](/sbox/screen/truecrypt-en/05.png) **کلیک** کنید تا پنجره *Hidden Volume Format* (قالب بندی مجلد مخفی) ظاهر شود.

حال لازم است که رمز عبوری متفاوت با آنچه که برای حفاظت از مجلد استاندارد تعیین کرده بودید، انتخاب کنید. باز هم به خاطر داشته باشید که رمز عبور قوی انتخاب نمایید. لطفاً به فصل [**KeePass**](http://securityinabox.org/en/keepass_main) مراجعه کنید تا اطلاعات بیشتری در رابطه با ایجاد رمزهای عبور قوی بدست آورید. 

**نکته**: اگر احتمال میدهید که شما را مجبور کنند تا محتویات مجلدهای **TrueCrypt** خود را افشا کنید، بهتر است که رمز عبور *مجلد استاندارد* را در **KeePass** ذخیره کنید، و رمز عبوری قوی که فقط آن را به خاطر بسپارید، برای *مجلد مخفی* تعیین نمایید. این امر به شما کمک می‌کند تا *مجلد مخفی* خود را پنهان نگاه دارید، چرا که بدینترتیب هیچ ردپایی از وجود آن باقی نخواهید گذاشت. 


**مرحله ۱۶**. رمز عبوری را **ایجاد** کرده و دوبار آن را **تایپ** نمایید، و سپس بر روی ![](/sbox/screen/truecrypt-en/05.png) **کلیک** کنید تا پنجره زیر فعال شود:

![](/sbox/screen/truecrypt-en/42.png)

*تصویر ۶: کادر قالب بندی مجلد مخفی – در راهنماگر ایجاد مجلد TrueCrypt*  

گزینه های *File System* و *Cluster* را بدون تغییر باقی بگذارید.


**مرحله ۱۷**. اشاره گر ماوس را در اطراف صفحه بگردانید تا توان کدبندی و رمزنگاری برنامه افزایش پیدا کند، سپس بر روی ![](/sbox/screen/truecrypt-en/25.png) **کلیک** کنید تا مجلد مخفی قالب بندی شود.

*پس از آنکه مجلد مخفی قالب بندی شد، صفحه زیر ظاهر می گردد:*

![](/sbox/screen/truecrypt-en/43.png)

*تصویر ۷: پنجره پیغام راهنماگر ایجاد مجلد  TrueCrypt*


**توجه**: *تصویر ۸* تایید می‌کند که شما یک *مجلد مخفی* را با موفقیت ایجاد نموده اید، و همچنین به شما در مورد خطر رونویسی شدن فایلهای موجود در *مجلد مخفی*، در هنگام ذخیره فایل‌ها در *مجلد استاندارد* اخطار می‌دهد. 


**مرحله ۱۸**. بر روی ![](/sbox/screen/truecrypt-en/27.png) **کلیک** کنید تا پنجره  *Hidden Volume Created* (مجلد مخفی ایجاد شد) ظاهر گردد. سپس بر روی ![](/sbox/screen/truecrypt-en/28.png) **کلیک** کنید تا به پانل کنترلی **TrueCrypt** باز گردید. 

اکنون مجلد مخفی در درون مجلد استاندارد شما ایجاد شده است. حال می‌توانید اسناد خود را در مجلد مخفی ذخیره نمایید. مجلد مخفی از دید هرکسی که حتی رمزعبور مجلد استاندارد شما را نیز بدست آورده باشد، مخفی می ماند. 


<a name="5.2"></a>
## ۵.۲ چگونه یک مجلد مخفی را آماده استفاده کنیم ##

روش آماده استفاده کردن یا در دسترس قراردادن *مجلد مخفی* آن است که در مورد *مجلد استاندارد* گفته شد؛ تنها تفاوت در آنست که از رمز عبوری که برای *مجلد مخفی* درست کرده‌اید استفاده خواهید کرد. 

برای قابل استفاده کردن یا باز کردن *مجلد مخفی* اقدام‌های زیر می بایستی انجام پذیرند:


**مرحله ۱**. یکی از درایوهای موجود در فهرست را انتخاب نمایید (در مثال زیر درایو :K انتخاب شده است):

![](/sbox/screen/truecrypt-en/44.png)

تصویر ۸: درایوی که به منظور باز شدن انتخاب شده، در صفحه مجلد TrueCrypt دیده می شود.


**مرحله ۲**. بر روی  ![](/sbox/screen/truecrypt-en/17.png) **کلیک** کنید تا پنجره *Select a TrueCrypt Volume* باز شود.


**مرحله ۳**. فایل مجلد  TrueCrypt را یافته و آن را **انتخاب** نمایید (همان فایلی که مجلد استاندارد مورد استفاده قرار گرفت).


**مرحله ۴**. بر روی ![](/sbox/screen/truecrypt-en/30.png) **کلیک* کنید تا پانل کنترلی  TrueCrypt بازگردید.


**مرحله 5**. بر روی ![](/sbox/screen/truecrypt-en/31.png) کلیک کنید تا صفحه‌ای که از شما درخواست *رمز عبور* می‌کند ظاهر شود، مطابق زیر:

![](/sbox/screen/truecrypt-en/32.png)

*تصویر ۹: صفحه وارد کردن رمز عبور*


**مرحله ۶**. رمز عبوری را که در هنگام ایجاد رمزعبور برای مجلد مخفی، بکاربردید در کادر مربوطه **تایپ** نموده، و بر روی ![](/sbox/screen/truecrypt-en/33.png) **کلیک** نمایید.

اکنون مجلد مخفی شما مطابق زیر آماده استفاده (باز) می شود:

![](/sbox/screen/truecrypt-en/45.png)

*تصویر ۱۰: مجلد مخفی که به تازگی آماده استفاده شده است در صفحه اصلی  TrueCrypt دیده می شود*


**مرحله ۷**. یا بر روی ورودی فوق **دوبار کلیک** کنید یا از طریق پنجره *My Computer* به آن دسترسی پیدا نمایید.




<a name="5.3"></a>
## ۵.۳ نکاتی در مورد چگونگی استفاده مطمئن از ویژگی‌های دیسک مخفی ##

امکان دیسک مخفی یک از ویژگی‌های برنامه **TrueCrypt** است. هدف از آن، گریز از موقعیت های بالقوه خطرناکی است که با تظاهر به تسلیم کردن فایلهای رمزنگاری شده خود به افراد وابسته به قدرت که شما را ملزم به می کنند، می‌توانید بدون فاش کردن عملی اطلاعات حساس و محرمانه خود از دردسر رهایی پیدا کنید. علاوه بر محفوظ ماندن اطلاعات شما، این کار ممکن است باعث شود امنیت شما در آینده دچار خطر کمتری شده یا اطلاعات مربوط به همکاران و دوستانتان نیز در معرض قرار نگیرد. 

برای انجام این کار، ممکن است بد نباشد که برخی از پیشنهادهای زیر را بکار بندید:

- چند سند محرمانه که افشاشدن آن‌ها برای شما اهمیتی ندارد را در *مجلد استاندارد* قرار دهید. این اطلاعات باید آنقدر حساس باشند که نگهداری آن‌ها در یک مجلد رمزنگاری شده، معنی دار باشد. 

- آگاه باشید که فردی که از شما می‌خواهد که به فایلهای شما نگاه بیاندازد ممکن است از موضوع مجلدهای مخفی آگاه باشد. با وجود این اگر از برنامه **TrueCrypt** به درستی استفاده نمایید، فرد مزبور قادر نخواهد بود که وجود مجلدهای مخفی را اثبات کند، بدنترتیب انکارکردن شما، قابل باورتر خواهد بود.

- فایل‌های موجود در *مجلد استاندارد* را بطور هفتگی به-روز-رسانی کنید. بدینترتیب این باور القاء می‌شود که شما واقعاً ار آن‌ها استفاده می کنید.    

هربار که یک مجلد **TrueCrypt** را باز یا آماده استفاده می کنید می‌توانید ویژگی *Protect hidden volume against damage caused by writing to outer volume* (حفاظت از از مجلد مخفی در برابر آسیب ناشی از نوشته شدن بر روی مجلد خارجی) را فعال کنید. این یکی از ویژگی‌های بسیار مهم است که به شما اجازه می‌دهد تا فایلهای جدیدی را که نقش *انحرافی* دارند به مجلد استاندارد خود اضافه کنید بدون آنکه خطر پاک شدن یا رونویسی شدن تصادفی محتویات رمزنگاری شده مجلد مخفی شما در میان باشد.

همانطور که پیش از این عنوان شد، فراتر رفتن از محدوده تعیین شده برای مجلد استاندارد ممکن است باعث از بین رفتن داده‌های مخفی شما شود. در هنگام وادار شدن به باز کردن یک مجلد **TrueCrypt** ویژگی *Protect hidden volume* (حفاظت از مجلد مخفی) را فعال نکنید چرا که در آنصورت، برنامه از شما می‌خواهد تا رمز عبور مخفی خود را وارد کنید، و بدینترتیب موجودیت مجلد مخفی شما آشکار خواهد شد. اما هنگامی که در خلوت خود، فایلهای انحرافی را به هنگام می کنید، بایستی *همواره*  این ویژگی را در حالت فعال قرار دهید. 

برای استفاده از ویژگی *Protect hidden volume* اقدام های زیر را انجام دهید:


**مرحله ۱**. همانطور که در *تصویر ۱۰* در بالا دیده می‌شود، بر روی ![](/sbox/screen/truecrypt-en/47.png)  در صفحه درخواست *ورود رمز عبور* **کلیک** کنید تا پنجره *Mount Options* (گزینه های باز کردن مجلد) مشابه زیر پدیدار شود:

![](/sbox/screen/truecrypt-en/48.png)

*تصویر ۱۱: پنجره گزینه های باز کردن مجلد*


**مرحله ۲**. گزینه *Protect hidden volume against damage caused by writing to outer volume* را **علامت بزنید**.


**مرحله ۳**. رمز عبور مجلد مخفی خود را **تایپ** کرده و بر روی ![](/sbox/screen/truecrypt-en/33.png) **کلیک** کنید.


**مرحله ۴**. برای باز کردن مجلد استاندارد خود بر روی ![](/sbox/screen/truecrypt-en/31.png) **کلیک** کنید. پس از آنکه آن را با موفقیت باز نمودید، امکان آن را خواهید داشت تا فایل‌های انحرافی را به آن اضافه کنید بدون آنکه به مجلد مخفی شما آسیبی وارد آید. 


**مرحله ۵**. پس از آنکه تغییرات لازم را بر روی محتوای مجلد به انجام رساندید، بر روی  ![](/sbox/screen/truecrypt-en/51.png) **کلیک** کنید تا مجلد استاندارد شما بسته یا غیرقابل دسترس گردد. 

**بیاد داشته باشید**: فقط زمانی که فایلهای مجلد استاندارد خود را به-روز-رسانی می‌کنید به انجام این کار نیاز دارید. اگر مجبور شدید که مجلد استاندارد خود را برای فرد دیگری آشکار نمایید، نبایستی از ویژگی *Protect hidden volume* استفاده کنید.


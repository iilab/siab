

---

lang: fa
community: guide
type: tools
legacy: True
child: True
os: windows
weight: 1
depth: 3
title: How to Install and Use KeePass

---

فهرست عناوین این بخش عبارتند از:

- [**۲.۰ چگونه KeePass را نصب کنیم**](#2.0)
- [**۲.۱ چگونه می‌توان یک بانک اطلاعاتی جدید برای نگهداری رمزهای عبور ایجاد کرد**](#2.1)
- [**۲.۲ چگونه می‌توان یک مدخل یا ورودی جدید اضافه نمود**](#2.2)
- [**۲.۳ چگونه می‌توان یک ورودی را ویرایش نمود**](#2.3)
- [**۲.۴ چگونه می‌توان رمزهای عبور تصادفی ایجاد کرد**](#2.4)
- [**۲.۵ چگونه می‌توان از KeePass خارج شد، آن را کوچک کرد و دوباره باز نمود**](#2.5)
- [**۲.۶ چگونه می‌توان از بانک اطلاعاتی رمزهای عبور یک نسخه‌ی پشتیبان تهیه کرد**](#2.6)
- [**۲.۷ چگونه می‌توان رمز عبور ارشد را تغییر کرد**](#2.7)

-------

<a name="2.0"></a>
## ۲.۰ چگونه می‌توان KeePass را نصب کرد ##

**مرحله ۱**. بر روی ![](/sbox/screen/keepass-en/01.png) **دو بار کلیک** کنید تا پنجره‌ی گفتگوی *Open File - Security Warning* (باز کردن فایل – هشدار امنیتی) ظاهر شود. در این صورت بر روی ![](/sbox/screen/keepass-en/02.png) **کلیک** کنید تا پنجره‌ی زیر فعال شود:

![](/sbox/screen/keepass-en/03.png)

*تصویر ۱: صفحه‌ی انتخاب زبان نصب*


**مرحله ۲**. بر روی ![](/sbox/screen/keepass-en/04.png) **کلیک** کنید تا صفحه‌ی *Setup - KeePass Password Safe – Welcome to the KeePass Password Safe Setup Wizard* باز شود.


**مرحله ۳**. بر روی ![](/sbox/screen/keepass-en/05.png) **کلیک** کنید تا صفحه‌ی *License Agreement* (موافقت‌نامه مجوز) فعال گردد. لطفاً پیش از آنکه مراحل نصب را ادامه دهید، موافقت‌نامه مجوز را مطالعه نمایید. 


**مرحله ۴**. گزینه‌ی *I accept the agreement* را **علامت** بزنید تا دکمه *Next* فعال شود، و سپس بر روی ![](/sbox/screen/keepass-en/05.png) **کلیک** کنید تا صفحه‌ی *Select Destination Location* (انتخاب محل نصب) فعال گردد.


**مرحله ۵**. بر روی ![](/sbox/screen/keepass-en/05.png) **کلیک** کنید تا مسیر پیش فرض نصب را پذیرفته و صفحه‌ی *Select Start Menu Folder* را فعال کنید، و سپس بر روی ![](/sbox/screen/keepass-en/05.png) **کلیک** کنید تا شاخه‌ی پیش‌فرض مورد قبول قرار گیرد.


**مرحله ۶**. بر روی ![](/sbox/screen/keepass-en/05.png) **کلیک** کنید تا صفحه‌ی زیر فعال شود. 

![](/sbox/screen/keepass-en/06.png)

تصویر ۲: صفحه‌ی Additional Tasks (انتخاب وظایف اضافی)


**مرحله ۷**. گزینه‌ی‌ ![](/sbox/screen/keepass-en/07.png) را مطابق *تصویر ۲* در بالا **علامت** بزنید.


**توجه**: اگر گزینه‌ی *Don't create a Start Menu folder* (شاخه ای در منوی شروع ایجاد نکن) را به صورت غیرفعال رها کنید، برنامه نصب *Setup - KeePass Password Safe* یک نمایه *اجرای سریع* **KeePass** در منوی شروع به وجود می‌آورد. 


**مرحله ۸**. بر روی ![](/sbox/screen/keepass-en/05.png) **کلیک** کنید تا صفحه‌ی خلاصه *Ready to Install* (آماده برای نصب) اجرا شود، و سپس بر روی ![](/sbox/screen/keepass-en/08.png) **کلیک** کنید تا صفحه‌ی **Installing** (در حال نصب) و کادر نشانگر مراحل پیشرفت نصب پدیدار شود.

چند ثانیه بعد صفحه‌ی *Completing the KeePass Password Safe Setup Wizard* ظاهر خواهد شد.


**مرحله ۹**. گزینه‌ی *Launch KeePass* (اجرای KeePass) را **علامت** زده و سپس بر روی ![](/sbox/screen/keepass-en/09.png) **کلیک** کنید تا برنامه **KeePass** بلافاصله به اجرا درآمده، و در صورتی که به اینترنت متصل باشید شما را به تارنما *Plugins and Extensions* برنامه **KeePass** هدایت کند. 



<a name="2.1"></a>
## ۲.۱ چگونه می‌توان یک بانک اطلاعاتی جدید برای نگهداری رمزهای عبور ایجاد کرد ##

در بخش‌هایی که در ادامه خواهند آمد، به شما آموزش داده خواهد شد که چگونه یک رمز عبور ارشد ایجاد کرده، بانک اطلاعاتی تازه ایجاد شده خود را ذخیره کنید، یک رمز عبور تصادفی برای برنامه‌ای خاص به وجود آورید، یک نسخه‌ی پشتیبان از بانک اطلاعاتی درست کرده، و رمز عبور را در هنگام نیاز از برنامه **KeePass** استخراج کنید. 

برای باز کردن **KeePass** مراحل زیر را به اجرا درآورید:

**مرحله ۱**. **Start > Programs > KeePass Password Safe > KeePass** را **انتخاب** کرده یا بر روی نمایه ![](/sbox/screen/keepass-en/36.png) واقع بر روی دسکتاپ **کلیک** کنید تا صفحه‌ی اصلی برنامه **KeePass** که مشابه تصویر زیر است پدیدار شود:

![](/sbox/screen/keepass-en/10.png)

*تصویر ۳: صفحه‌ی کنترل KeePass Password Safe*


### ۲.۱.۱ چگونه می‌توان یک بانک اطلاعاتی جدید برای نگهداری رمزهای عبور ایجاد کرد ###


ایجاد یک بانک اطلاعاتی جدید جهت نگهداری رمزهای عبور شامل دو مرحله است:

شما باید یک رمز عبور ارشد بی همتا، منحصربه‌فرد و قوی ایجاد کنید تا بتوانید از آن برای قفل کردن و باز کردن بانک اطلاعاتی حاوی رمزهای عبور استفاده نمایید. سپس، باید بانک اطلاعاتی رمزهای عبور را ذخیره کنید. 

برای ایجاد یک بانک اطلاعاتی نگهداری رمز عبور، مراحل زیر را دنبال نمایید:


**مرحله ۱**. **File > New** را مطابق تصویر زیر **انتخاب** نمایید:

![](/sbox/screen/keepass-en/11.png)

*تصویر ۴: صفحه‌ی برنامه KeePass که File > New در آن انتخاب شده است*


بدین‌ترتیب صفحه‌ی *Create New Password Database* مطابق تصویر زیر فعال می‌شود:

![](/sbox/screen/keepass-en/12.png)

*تصویر ۵: صفحه‌ی Create New Password Database (ایجاد بانک اطلاعاتی جدید نگهداری رمزهای عبور) برنامه KeePass* 


**مرحله ۲**. رمز عبور ارشدی را که ایجاد کرده‌اید در کادر *Master Password* (رمز عبور ارشد) **تایپ** نمایید.

![](/sbox/screen/keepass-en/13.png)

*تصویر ۶: صفحه‌ی Set Composite Master Key برنامه KeePass که کادر Master Password در آن تکمیل شده است*


همان طور که در تصویر فوق دیده می‌شود، نواری به رنگ نارنجی-سبز که نشانگر پیشرفت مراحل کار است در پایین کادر ورود رمز عبور مشاهده خواهد شد. همان طور که رمز عبور انتخابیتان را وارد می‌کنید، هر چه پیچیدگی و قدرت رمز عبور شما بیشتر باشد، میزان رنگ سبز در نوار مزبور بیشتر خواهد شد. 

**نکته**: رمز عبور خود را باید به گونه‌ای انتخاب کرده باشید که همزمان با وارد کردن رمز عبور، حداقل نیمی از نوار مربوطه به رنگ سبز درآید. 

**مرحله ۳**. بر روی ![](/sbox/screen/keepass-en/14.png) **کلیک** کنید تا صفحه‌ی *Repeat Master Password* (به معنای رمز عبور ارشد خود را تکرار کنید) فعال شود. حالا باید رمز عبور شما مطابق با تصویر زیر تأیید گردد:

![](/sbox/screen/keepass-en/15.png)

*تصویر ۷: صفحه‌ی Repeat Master Password برنامه KeePass*


**مرحله ۴**. رمز عبور کاملاً یکسان با آنچه که قبلاً وارد کرده‌اید را **تایپ** نموده، و بر روی ![](/sbox/screen/keepass-en/14.png) **کلیک** کنید.


**مرحله ۵**. اگر می‌خواهید ببینید که آیا رمز عبور خود را به طور صحیح وارد کرده‌اید یا خیر بر روی ![](/sbox/screen/keepass-en/16.png) **کلیک** کنید.


**هشدار**: انجام این امر در صورتی که فکر می‌کنید ممکن است کسی شما را تحت نظر داشته باشد و بتواند رمز عبور شما را ببیند، توصیه نمی‌شود.

پس از آنکه رمز عبور ارشد را دو بار با موفقیت وارد نمودید، پانل کنترلی برنامه **KeePass** مشابه زیر فعال می‌شود:

![](/sbox/screen/keepass-en/17.png)

*تصویر ۸: صفحه‌ی Password Safe برنامه KeePass در حالت فعال*


پس از آنکه بانک اطلاعاتی را ایجاد کردید، می‌باید آن را ذخیره کنید. برای ذخیره کردن بانک اطلاعاتی رمز عبور، مراحل زیر را دنبال کنید:

**مرحله ۱**:مطابق شکل زیر File > Save As را **انتخاب** کنید:

![](/sbox/screen/keepass-en/18.png)

*تصویر ۹: صفحه‌ی Password Safe برنامه KeePass*

این امر صفحه‌ی Save As (ذخیره با عنوان) را فعال می‌کند:

![](/sbox/screen/keepass-en/19.png)

*تصویر ۱۰: صفحه‌ی Save As*


**مرحله ۲**: نامی را برای فایل بانک اطلاعاتی رمز عبور **تایپ** نمایید


**مرحله ۳**: بر روی ![](/sbox/screen/keepass-en/20.png) **کلیک** کنید تا بانک اطلاعاتی مزبور ذخیره گردد.


**نکته**:‌ محل قرارگیری و نام فایل بانک اطلاعاتی خود را به یاد داشته باشید! این کار در موقعی که بخواهید نسخه‌ی پشتیبان از بانک اطلاعاتی مزبور ایجاد کنید، به کار شما می‌آید.

تبریک! شما ایجاد بانک اطلاعاتی امن برای نگهداری رمزهای عبور خود را با موفقیت به انجام رساندید. اکنون می‌توانید رمزهای عبور فعلی و آینده خود را در آن جای دهید.



<a name="2.2"></a>
## ۲.۲ چگونه می‌توان یک ورودی جدید اضافه نمود ##

صفحه‌ی *Add Entry* (افزودن مدخل یا ورودی) به شما اجازه می‌دهد تا اطلاعات اکانت، رمزهای عبور، و سایر جزئیات مهم دیگر را در بانک اطلاعاتی تازه-ایجادشده خود وارد نمایید. در مثالی که در پی می‌آید، ورودی‌هایی را برای ذخیره رمزهای عبور و نام‌های کاربری مورد استفاده برای تارنماها و اکانت های رایانامه های مختلف اضافه خواهید کرد.

**مرحله ۱**. **Edit > Add Entry**در صفحه‌ی *Password Safe* برنامه KeePass را **انتخاب** کنید تا صفحه‌ی *Add Entry* مطابق شکل زیر فعال شود:

![](/sbox/screen/keepass-en/21.png)

*تصویر ۱۱: صفحه‌ی Password Safe برنامه KeePass که گزینه‌ی Edit > Add Entry در آن انتخاب شده است*


![](/sbox/screen/keepass-en/22.png)

تصویر ۱۲: صفحه‌ی Add Entry برنامه KeePass


**توجه**: در صفحه‌ی *Add Entry* چندین کادر متفاوت برای ورود اطلاعات وجود دارد. پر کردن هیچ‌یک از این کادرها ضروری نیست، اطلاعاتی که در این کادرها وارد می‌شوند بیشتر برای راحتی شما در نظر گرفته شده‌اند. در عمل اطلاعات مزبور ممکن است در مواقعی که در جستجوی یک ورودی خاص هستید، به کار شما بیایند. 


شرح مختصری از این کادرهای متنی در زیر می‌آید:

- **Group** (گروه) :‌ برنامه KeePass به شما امکان می‌دهد تا رمزهای عبور را بر اساس گروه‌های از پیش-تعریف شده طبقه بندی کنید. به عنوان مثال: *اینترنت* می‌تواند نام گروهی باشد برای ذخیره رمزهای عبور مرتبط با اکانت های شما در تارنما های مختلف.

- **Title** (عنوان) :‌ نامی که برای توصیف یک رمز عبور معین بکار برده می‌شود. به عنوان مثال: رمز عبور Gmail

- **User name** (نام کاربری) :‌ نام کاربری که با رمز عبور در ارتباط می‌باشد. به عنوان مثال: securitybox@gmail.com

- **URL**: سایت اینترنتی مرتبط با رمز عبور. به عنوان مثال: https://mail.google.com

- **Password** (رمز عبور) : با استفاده از این ویژگی، در زمانی که صفحه‌ی *Add Entry* در حالت فعال قرار داشته باشد، رمز عبور تصادفی به صورت خودکار ایجاد می‌شود. اگر یک اکانت رایانامه جدید ثبت می‌کنید، می‌توانید رمز عبور پیش‌فرض را در این کادر وارد نمایید. از این ویژگی همچنین می‌توانید برای تغییر دادن یک رمز عبور موجود با آنچه که توسط برنامه KeePass ایجاد می‌شود، استفاده نمایید. از آنجایی که برنامه **KeePass** همواره آن رمز عبور را به خاطر خواهد سپرد، حتی نیازی بدان نیست که رمز عبور مزبور را ببینید. رمز عبور ایجاد شده به روش تصادفی، در زمره رمز عبورهای قوی قرار می‌گیرد (بدین‌ترتیب، شکستن یا حدس زدن آن برای فرد غیرمجاز آسان نمی‌باشد).


روش ایجاد رمز عبور تصادفی در بخش زیر توضیح داده خواهد شد. البته، شما می‌توانید رمز عبور پیش‌فرض را با رمز عبور انتخابی خود تعویض نمایید. به عنوان مثال،‌ ممکن است در حال ساختن یک ورودی برای حسابی باشید که پیش از این از آن استفاده می‌کرده‌اید. در این حالت کافی است تا کلمه عبور مربوط به آن اکانت را در این قسمت وارد کنید. 


- **Repeat Password** (تکرار رمز عبور) : تأیید رمز عبور.

- **Quality** (کیفیت) : نوار نشان‌دهنده ای که قوی بودن رمز عبور شما را بر اساس طول و تصادفی بودن تعیین می‌کند. هرچه میزان رنگ سبز در نوار نشان‌دهنده مذکور بیشتر باشد، رمز عبور شما از قدرت بیشتری برخوردار است. 

- **Notes** (یادداشت‌ها) : در اینجا می‌توانید اطلاعات دقیق‌تر یا یادداشت‌های خود در ارتباط با سایت‌هایی که اطلاعات مرتبط با آن‌ها را نگهداری می‌کنید، یادداشت نمایید. به عنوان مثال تنظیمات سرویس دهنده رایانامه را یا هر اطلاعاتی دیگری که بخواهید بعداً به آن رجوع کنید.


**توجه**: ایجاد یا تغییر ورودی‌های مربوط به رمزهای عبور در برنامه KeePass به معنای عوض شدن رمزهای عبور نمی‌باشد! به برنامه KeePass می‌توانید به عنوان یک کتاب آدرس الکترونیک برای نگهداری رمزهای عبور خود نگاه کنید. یعنی این برنامه فقط دفتر یادداشتی است برای چیزهایی که می‌خواهید به شکل امن در جایی یادداشت شوند و نه بیشتر. 


چنانچه گزینه‌ی *Internet* را از منوی کرکره ای *Group* انتخاب کنید، ورودی رمز عبور شما ممکن است مشابه زیر باشد:

![](/sbox/screen/keepass-en/24.png)

*تصویر ۱۳: صفحه‌ی Add Entry برنامه KeePass - به صورت تکمیل شده*


**مرحله ۲**. بر روی ![](/sbox/screen/keepass-en/14.png) **کلیک** کنید تا تغییراتی را که در صفحه‌ی *Add Entry* داده‌اید ذخیره شوند.

ورودی رمز عبوری که ساخته‌اید اکنون در گروه اینترنت ظاهر می‌شود.

![](/sbox/screen/keepass-en/25.png)

تصویر ۱۴: صفحه‌ی Password Safe برنامه KeePass


**توجه**: پانل واقع در قسمت تحتانی این پنجره اطلاعات مربوط به ورودی انتخاب شده را نشان می‌دهد. این اطلاعات شامل تاریخ ایجاد، ویرایش، زمان انقضاء و همچنین یادداشت‌هایی که در ارتباط با آن ورودی ثبت نموده‌اید می‌باشد. اطلاعات مزبور، رمز عبور شما را افشا نمی‌کند. 

- **Expires** (تعیین زمان انقضاء) : با علامت زدن این گزینه، کادرهای متنی فعال می‌شوند که در آن‌ها می‌توانید تاریخ انقضاء را مشخص نمایید. با انجام این کار، می‌توانید یک یادآور برای خود ایجاد کنید تا شما را از زمان لازم برای تغییر دادن رمز عبور خود مطلع سازد (مثلاً هر سه ماه یک‌بار). زمانی که یک رمز عبور منقضی شده باشد، یک علامت ضربدر قرمز در کنار نام آن، مشابه با آنچه که در تصویر زیر مشاهده می‌کنید، دیده می‌شود:

![](/sbox/screen/keepass-en/23.png)

*تصویر ۱۵: نمونه‌ای از یک کلید منقضی شده در صفحه‌ی *NetSecureDb*.*kdb**




<a name="2.3"></a>
## ۲.۳ چگونه می‌توان یک ورودی را ویرایش نمود ##

شما می‌توانید ورودی‌های موجود در **KeePass** را هر موقع که مایل باشید، ویرایش نمایید. می‌توانید رمز عبور خود را تغییر دهید (تغییر رمز عبور در هر سه ماه یک‌بار معمولاً به عنوان یکی از ملزومات امنیتی را در نظر گرفته می‌شود)، یا سایر جزئیات اطلاعاتی ذخیره شده مرتبط با رمز عبور را تغییر دهید.


برای ویرایش یک ورودی، می‌بایستی مراحل زیر را انجام دهید:

**مرحله ۱**. *Group* صحیح در قسمت سمت چپ را **انتخاب** کنید تا ورودی‌های مرتبط با آن فعال شوند.


**مرحله ۲**. ورودی مورد نظرتان را **انتخاب** نموده، سپس بر روی ورودی انتخاب شده **راست کلیک** نمایید تا پنجره ای مشابه زیر فعال شود:

![](/sbox/screen/keepass-en/26.png)

*تصویر ۱۶: صفحه‌ی Password Safe برنامه KeePass که Edit menu (منوی ویرایش) در آن مشاهده می‌شود*


**مرحله ۳**. بر روی ![](/sbox/screen/keepass-en/14.png) **کلیک** کنید تا هرگونه تغییرات ضروری مربوط به این اطلاعات، از جمله رمز عبور ذخیره شود.

برای تغییر یک رمز عبور موجود (که خودتان از قبل ایجاد کرده‌اید) به آنچه که توسط برنامه **KeePass** ایجاد و توصیه می‌شود، لطفاً بخش بعدی را مطالعه نمایید.


<a name="2.4"></a>
## ۲.۴ چگونه می‌توان رمزهای عبور تصادفی ایجاد کرد ##

در دنیای امنیت اینترنتی، رمز عبورهای طویل و تصادفی در زمره قوی‌ترین‌ها قرار می‌گیرند. تصادفی بودن آن‌ها مبتنی بر اصول ریاضی است و باعث می‌شود تا حدس زدن آن‌ها برای افرادی که قصد ورود غیرمجاز به اکانت شما را دارند، عملاً غیر ممکن شود. برنامه **KeePass** دارای یک *ایجادگر رمز عبور* است که می‌تواند شما را در ایجاد چنین رمز عبورهایی یاری دهد. همان‌گونه که در بالا ملاحظه نمودید، یک رمز عبور تصادفی به صورت خودکار در هنگام وارد کردن ورودی جدید، ایجاد می‌شود. در این قسمت یاد خواهید گرفت که چگونه خودتان هم در صورت نیاز می‌توانید یک رمز عبور تصادفی ایجاد کنید.


**توجه**: *ایجادگر رمز عبور* را می‌توان با استفاده از ویژگی‌های موجود در صفحات *Add Entry* و *Edit/View Entry* نیز فعال نمود. راه دیگر آنست که *Tools &gt; Password Generator* را **انتخاب** کنید.



**مرحله ۱**. بر روی ![](/sbox/screen/keepass-en/27.png) در صفحه‌ی *Add Entry* یا صفحه‌ی *Edit/View Entry* **کلیک** کنید تا صفحه‌ی *ایجادگر رمز عبور* همان‌گونه که در تصویر زیر مشاهده می‌کنید، فعال گردد:

![](/sbox/screen/keepass-en/28.png)

تصویر ۱۷: صفحه‌ی ایجادگر رمز عبور برنامه KeePass 


صفحه‌ی *ایجادگر رمز عبور* گزینه های متنوعی را برای درست کردن رمز عبور در اختیار کاربر قرار می‌دهد. شما می‌توانید طول رمز عبور مدنظرتان را انتخاب کنید، دامنه های کاراکترهایی که رمز عبور از بین آن‌ها انتخاب می‌شود را برگزینید و خیلی کارهای دیگر. برای هدف این بخش از راهنما، ما می‌توانیم گزینه های پیش‌فرض را انتخاب کنیم. این بدان معنی است که رمز عبور ایجاد شده به طول ۲۰ کاراکتر بوده و از حروف بزرگ و کوچک و همچنین اعداد ساخته خواهد شد. 


**مرحله ۲**. بر روی ![](/sbox/screen/keepass-en/29.png) **کلیک** کنید تا فرآیند ایجاد رمز عبور آغاز شود. پس از تکمیل، برنامه **KeePass** رمز عبور ایجاد شده را در اختیار شما قرار خواهد داد.

![](/sbox/screen/keepass-en/30.png)

*تصویر ۱۸: بخش ایجاد رمز عبور در برنامه KeePass*


**توجه**: برای مشاهده رمز عبور ایجاد شده بر روی ![](/sbox/screen/keepass-en/16.png) **کلیک** کنید. اما همان طور که قبلاً بدان اشاره شد این امر ممکن است از این نظر که کسی بتواند صفحه‌ی مانیتور و در نتیجه رمز عبور شما را ببیند، توصیه نمی‌شود. در عمل هم شما هرگز نیازی به مشاهده رمز عبور ایجاد شده نخواهید داشت. در این ارتباط در بخش [**۳.۰ استفاده از رمز عبورهای KeePass**](/keepass_passwords)
KeePass توضیحات بیشتری ارائه خواهیم داد. 


**مرحله ۳**. بر روی ![](/sbox/screen/keepass-en/31.png) **کلیک** کنید تا رمز عبور مزبور پذیرفته شده و به صفحه‌ی *Add Entry* بازگردانده شوید:

![](/sbox/screen/keepass-en/24.png)

*تصویر ۱۹: صفحه‌ی Add Entry برنامه KeePass*


**مرحله ۴**. برای ذخیره شدن این ورودی بر روی ![](/sbox/screen/keepass-en/14.png) **کلیک** کنید. 


**مرحله ۵**. برای ذخیره کردن بانک اطلاعاتی به-روز شده، **File > Save** را **انتخاب** کنید.



<a name="2.5"></a>
## ۲.۵ چگونه می‌توان از KeePass خارج شد، آن را کوچک کرد و دوباره باز نمود ##

هر زمان که مایل باشید می‌توانید پنجره‌ی برنامه KeePass را ببندید، کوچک کنید یا از آن خارج شوید. زمانی که برنامه را باز کرده یا مجدداً اجرا نمایید، از شما خواسته خواهد شد تا *رمز عبور ارشد* را وارد نمایید. 

برنامه **KeePass** این امکان را دارد تا خود را درون کادر پایینی صفحه‌ی سیستم (در گوشه پایین و سمت راست صفحه‌ی) کوچک کند. مانند این شکل: ![](/sbox/screen/keepass-en/39.png) .

برنامه **KeePass** به شما امکان می‌دهد تا با اجرای مراحل زیر، برنامه را قفل نمایید:


**مرحله ۱**. **File > Lock Workspace** را **انتخاب** کنید تا صفحه‌ی زیر فعال شود:

![](/sbox/screen/keepass-en/40.png)

*تصویر ۲۰: صفحه‌ی KeePass - Safe Before Close/Lock*


**مرحله ۲**. بر روی ![](/sbox/screen/keepass-en/41.png) **کلیک** کنید تا اطلاعات شما ذخیره شده و پانل کنترلی **KeePass** که *مشابه تصویر ۲* از حالت فعال درآمده و نمایه زیر در نوار پایین صفحه‌ی سیستم به نمایش درآید: ![](/sbox/screen/keepass-en/42.png)


**مرحله ۳**. بر روی این نمایه **دو بار کلیک** کنید تا برنامه **KeePass** در اندازه معمولی احیا شده و صفحه‌ی زیر فعال شود:

![](/sbox/screen/keepass-en/33.png)

تصویر ۲۱: صفحه‌ی Open Database - NetSecureDb.kdb برنامه KeePass 


**مرحله ۴**. *رمز عبور ارشد* خود را **وارد** نمایید تا برنامه **KeePass** باز شود.


برای بسته شدن **KeePass** مراحل زیر را به اجرا درآورید:

**مرحله ۱**: **File > Exit**را **انتخاب** کنید تا برنامه **KeePass** به طور کامل بسته شود.

چنانچه تغییراتی در بانک اطلاعاتی داده باشید بدون آنکه آن‌ها ذخیره کرده باشید، **KeePass** از شما خواهد خواست تا آن‌ها را ذخیره کنید.



<a name="2.6"></a>
## ۲.۶ چگونه می‌توان از بانک اطلاعاتی رمزهای عبور یک نسخه‌ی پشتیبان تهیه نمود ##

فایل بانک اطلاعاتی برنامه **KeePass** بر روی رایانه‌ی شما از طریق پسوند kdb. مشخص می‌شود. شما می‌توانید این فایل را بر روی حافظه USB هم ذخیره کنید. هیچ‌کس دیگری قادر نخواهد بود بدون در اختیار داشتن رمز عبور ارشد، فایل بانک اطلاعاتی را باز نماید.

**مرحله ۱**. **File > Save As** را از صفحه‌ی اصلی **انتخاب** کرده و نسخه‌ای از بانک اطلاعاتی را در مکانی دیگر ذخیره کنید. 

کل **برنامه KeePass** را می‌توان از روی حافظه USB به اجرا درآورد. لطفاً به صفحه‌ی [**Portable KeePass**](keepass_portablefa) مراجعه کنید.



<a name="2.7"></a>
## ۲.۷ چگونه می‌توان رمز عبور ارشد را تغییر داد ##

*رمز عبور ارشد* را در هر زمان که مایل باشید می‌توانید تغییر دهید. البته این کار تنها در زمان باز بودن بانک اطلاعاتی قابل انجام است. برای انجام این کار: 

**مرحله ۱**. **File > Change Master Key** را **انتخاب** کنید.

![](/sbox/screen/keepass-en/34.png)

*تصویر ۲۲. صفحه‌ی Change Master Key برنامه KeePass*


**مرحله ۲**. زمانی که از شما خواسته شد، *رمز عبور ارشد* جدید را دو بار **تایپ** نمایید.

![](/sbox/screen/keepass-en/35.png)

*تصویر ۲۳. صفحه‌ی Change Master Key برنامه KeePass*



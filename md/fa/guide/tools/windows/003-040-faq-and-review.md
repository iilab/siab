

---

lang: fa
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

## ۵.۰ سؤالات متداول و مرور مطالب آموخته شده ##

مولیندو و سلیما از اینکه کار با برنامه **دیوار آتش COMODO** ساده است، ذوق‌زده و خوشحال بوده، و اینکه چگونه این برنامه در سکوت کامل و در پشت صحنه عملیات خود را به انجام می‌رساند، تحت تأثیر قرار گرفته اند. 

<div class="background" markdown="1"> 

***سوال**: اگر از دیوار آتش استفاده نکنم، در معرض چه خطراتی قرار خواهم گرفت؟ چه برنامه‌هایی می‌توانند به رایانه من دسترسی پیدا کنند، و چه زیانهایی از جانب آن‌ها متوجه من خواهد شد؟*

***جواب**: اگر رایانه ای بدون دیوار آتش در حال فعالیت باشد، هزاران برنامه مختلف می‌توانند از طریق اینترنت به درون آن نفوذ کنند. به عنوان مثال، خزنده ها یا «عنکبوت» های اینترنتی طراحی شده‌اند که قادرند رایانه های بدون دیوار آتش را جستجو نموده، و آدرس آن‌ها را به طرف‌های تجاری، متخاصم یا مذی گزارش دهند. علاوه براین، برنامه‌هایی وجود دارند که می‌توانند اصطلاحاً رایانه شما را ربوده و از آن برای انجام مبادلات تجاری تقلبی استفاده نموده یا بدون اجازه یا آگاهی شما به دیگران اسپم ارسال دارند – و این امر ممکن است به پاپوش ساخته شدن برعلیه شما انجامیده و گناهی را متوجه شما کند که هرگز مرتکب آن نشده اید.* 

***سوال**: اگر برنامه **دیوار آتش COMODO** رایانه من را در برابر تمامی این برنامه‌ها محافظت می کند، پس چرا بایستی از برنامه‌هایی چون آنتی ویروس و ضد بدافزار استفاده کنم؟*

***جواب**: وظیفه برنامه دیوار آتش مشخصاً برای محدود نمودن دسترسی به اینترنت یا از جانب اینترنت می باشد. دیوار آتش مانع از دسترسی یک برنامه یا هکر به سیستم شما می شود، اما قادر نخواهد بود تا رایانه شما را در برابر بدافزارهایی که ممکن است شما از طریق ایمیل، صفحات وب، یا دیسک های خارجی بارگزاری می کنید، محافظت کند. برنامه **دیوار آتش COMODO** همچنین دربردارنده امکان **+Defense** است که نوعی سیستم ممانعت از نفوذ میزبان می‌باشد و انواع فایلهای اجرایی را که بدانها اجازه اجرا می‌دهید تحت نظر می گیرد. برنامه‌های آنتی ویروس و ضد بدافزار در‌ واقع جنبه مکمل و پشتیبان یک دیوار آتش خوب بوده و مانع از آلودگی‌های غیر مربوط به دیوار آتش می شوند. و البته، این ابزار غالباً می‌توانند بدافزارهایی را که از پیش بر روی رایانه شما نصب شده‌اند، نابود کنند.* 

***جواب**: آیا برنامه‌های بدافزاری وجود دارند که مشابه برنامه‌های **ویندوز** (یا سایر برنامه‌های دوستانه) بوده و مانند آن‌ها عمل می‌کنند، ولی در‌واقع بدافزار می باشند؟*

***پاسخ**: متاسفانه، برنامه‌های زیادی از این نوع وجود دارند. شما می باید نسبت به منشاء نرم افزارهایی که بارگزاری یا نصب می‌کنید بسیار محتاط باشید. حالت مطلوب آنست که، نبایستی هیچگونه نرم افزاری را که مطلقاً به کار شما ربطی نداشته و ضروری نمی باشد، خصوصا بر روی رایانه هایی که بخش عمده‌ای از اطلاعات حساس شما را نگهداری می نمایند، نصب کنید. اینجاست که سیستم بازدارنده ضد میزبان **+COMODO Defense** به کار شما می آید؛ این سیستم از طریق مقایسه تقاطعی فایلهای اجرایی جدید برنامه‌هایی که اخیراً نصب نموده‌اید با برنامه‌های محود در فهرست نرم افزارهای قابل اعتماد، و همچنین ثبت خودکار برنامه‌های بالقوه موذی برای تجزیه و تحلیل بر روی آنها، می‌تواند تا حد بسیار زیادی امنیت و حریم شخصی اینترنتی شما را افزایش دهد.*

***سوال**: برنامه **دیوار آتش COMODO** در دور نگه داشتن هکرها چقدر موفق عمل می کند؟*

***جواب**: برنامه **دیوار آتش COMODO** کنترل بالقوه جامع و عمیقی بر روی سیستم عامل **ویندوز** پیاده می کند. قدرت یک برنامه دیوار آتش به نوع تنظیمات آن بستگی دارد. علیرغم برخی چالش های اولیه، قویاً توصیه می‌کنیم که از امکانات این نرم‌افزار بهره بگیرید. سعی کنید دائم راجع به برنامه **دیوار آتش COMODO** اطلاعات کسب کنید؛ هرچه تجربه شما افزوده شود، می‌توانید از مجموعه فواید حفاظت همه جانبه این برنامه حداکثر بهره را ببرید. 

</div>


## ۵.۱ سؤالاتی برای مرور مطالب آموخته شده  ##

- آیا می توان بیش از یک برنامه دیوار آتش در آن واحد مورد استفاده قرار داد؟
- چگونه می توان فهمید که برنامه ای ناشناس از امنیت کافی برخوردار است، و می توان به آن اجازه فعالیت در رایانه را داد؟
- یک برنامه دیوار آتش چگونه کار می کند؟
- چه فرقی بین دیوار آتش و سیستم ممانعت از نفوذ میزبان وجود دارد؟
- چرا به نصب برنامه دیوار آتش نیاز می باشد؟


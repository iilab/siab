

---

lang: fa
community: guide
type: tools
legacy: True
child: True
os: windows
weight: 1
depth: 3
title: How to Install the Pidgin and OTR software and then Register and Set Up Your Account to Pidgin

---

فهرست عناوین این راهنما عبارتند از:

- [**۲.۰ درباره Pidgin**](#2.0)
- [**۲.۱ چگونه می توان Pidgin را نصب کرد**](#2.0)
- [**۲.۲ چگونه می توان پلاگین Off-the-Record برنامه Pidgin را نصب کرد**](#2.2)
- [**۲.۳ مروری بر ثبت اکانت و تنظیمات در برنامه Pidgin**](#2.3)
- [**۲.۴ چگونه می توان اکانت ارسال پیام فوری را در Pidgin ثبت کرد**](#2.4)
- [**۲.۵ چگونه می توان یک دوست را در برنامه Pidgin به فهرست افراد مخاطب اضافه کرد**](#2.5)
- [**۲.۶ چگونه فرد مخاطب شما، می تواند شما را به عنوان دوست به فهرست افراد مخاطبش اضافه کند**](#2.6)
- [**۲.۷ چگونه می توان یک پنجره IM را در Pidgin باز کرد**](#2.7)
- [**۲.۸ چگونه می توان یک اکانت را در Pidgin مجددا فعال نمود**](#2.8)

-------

<a name="2.0"></a>
## ۲.۰  درباره Pidgin ##

هر دو برنامه **Pidgin** و موتور خودکار رمزنگاری و تصدیق اعتبار **Off-the-Record** (**OTR**) باید بطور صحیح نصب شوند، تا درست کار کنند. خوشبختانه مراحل نصب هر دو این برنامه ها آسان و سریع است.


<a name="2.1"></a>
## ۲.۱ چگونه می توان Pidgin را نصب کرد ##

**مرحله ۱**. برروی ![](/sbox/screen/pidgin-en/01.png) **دوبار کلیک** کنید، پنجره *Open File - Security Warning* ممکن است ظاهر شود، در اینصورت برروی ![](/sbox/screen/pidgin-en/02.png) **کلیک** کنید تا صفحه زیر فعال شود:

![](/sbox/screen/pidgin-en/03.png) 

*تصویر ۱: پنجره انتخاب زبان برنامه نصب*

**مرحله ۲**. بر روی ![](/sbox/screen/pidgin-en/04.png) **کلیک** کنید تا صفحه *Welcome to the Pidgin 2.7.11 Setup Wizard* فعال شود.

**مرحله ۳**. بر روی ![](/sbox/screen/pidgin-en/05.png) **کلیک** کنید تا صفحه *License Agreement* فعال شود؛ پس از آنکه موافقتنامه را مطالعه کردید برروی ![](/sbox/screen/pidgin-en/05.png) **کلیک** کنید تا پنجره *Pidgin 2.7.11 Setup - Choose Components* فعال شود.

**مرحله ۴**. بر روی ![](/sbox/screen/pidgin-en/05.png) **کلیک** کنید تا پنجره *Pidgin 2.7.11 Setup - Choose Install Location* فعال شود.

**مرحله ۵**. بر روی ![](/sbox/screen/pidgin-en/06.png) **کلیک** کنید تا مسیر پیش فرض برای نصب نرم افزار پذیرفته شده و پنجره   *Pidgin 2.7.11 Setup - Installing* جهت نصب نرم افزار فعال شود.

تعدادی شاخه و فایل با سرعت شروع به نصب شدن می کنند؛ پس از اتمام مراحل نصب، پنجره Pidgin 2.7.11 Setup - Installation Complete ظاهر خواهد شد.

**مرحله ۶**. برروی  ![](/sbox/screen/pidgin-en/05.png) **کلیک** کنید تا *Completing the Pidgin 2.7.11 Setup Wizard* فعال شود.

مرحله بعدی جنبه انتخابی دارد.

**مرحله ۷**. گزینه ![](/sbox/screen/pidgin-en/07.png) را **علامت بزنید**، در صورتیکه می خواهید برنامه  **Pidgin** بلافاصله اجرا شود.

**توجه**: در طی مرحله ۳ فرآیند نصب، **Pidgin** بگونه ای پیکربندی می شود که به فهرست **Start > Programs**  ضمیمه شده و در آینده از همانجا قابل اجرا باشد.

**مرحله ۸**. برروی ![](/sbox/screen/pidgin-en/08.png) **کلیک** کنید تا نصب **Pidgin** به پایان برسد.


<a name="2.2"></a>
## ۲.۲ چگونه می توان پلاگین Off-the-Record برنامه Pidgin را نصب کرد ##

**مرحله ۱**. بر روی ![](/sbox/screen/pidgin-en/09.png) **دوبار کلیک** کنید ، پنجره *Open File - Security Warning* ممکن است ظاهر شود. در اینصورت برروی  ![](/sbox/screen/pidgin-en/02.png) **کلیک** کنید تا پنجره زیر فعال شود:

![](/sbox/screen/pidgin-en/10.png)

*تصویر ۲: راهنماگر تنظیم pidgin-otr 3.2.0-1*

**مرحله ۳**. بر روی ![](/sbox/screen/pidgin-en/05.png) **کلیک** کنید تا صفحه *License Agreement* فعال شود؛ پس از آنکه موافقتنامه را مطالعه نمودید برروی ![](/sbox/screen/pidgin-en/11.png) **کلیک** کنید تا صفحه *pidgin-otr 3.2.0-1 Setup - Choose Install Location* فعال شود.

**مرحله ۴**. بر روی ![](/sbox/screen/pidgin-en/06.png) **کلیک** کنید تا مراحل نصب آغاز شود.

**مرحله ۵**. بر روی ![](/sbox/screen/pidgin-en/08.png) کلیک کنید تا نصب موتور نرم افزار ارسال پیام  **Pidgin-OTR** به اتمام برسد.

پس از آنکه نصب کردن **Pidgin** و **OTR** را به پایان رساندید، نمایه زیر در نوار وظایف ویندوز ظاهر می شود.

![](/sbox/screen/pidgin-en/12.png)

*تصویر ۳: نمایه Pidgin-OTR  که دور کادر آن با رنگ مشکی مشخص شده است*

تبریک! شما با موفقیت نصب برنامه های **Pidgin** و **OTR** را به پایان برده اید!


<a name="2.3"></a>
## ۲.۳ مروری بر ثبت اکانت و تنظیمات در برنامه Pidgin ##

چهار مرحله اصلی برای ثبت اکانت **Pidgin** و فرآیند تنظیم آن وجود دارد که عبارتند از: ثبت اکانت **IM** که از قبل وجود دارد در برنامه **Pidgin**، افزودن مخاطب که در برنامه **Pidgin** از او به عنوان *buddy* یاد می شود، خواستن از *buddy* (دوست) خود که کار مشابهی را برای شما نیز انجام دهد، و نهایتا دسترسی به پنجره چت برای انجام اولین جلسه چت زدن.

از آنجاییکه جلسات چت یا **IM** بین دو نفر انجام می شود، مثال های این صفحه نشان می دهد که انواع مختلف پنجره ها چگونه برای هر دو طرف مکالمه ( دو شخصیت داستانی با نام های سلیمه، و ترنس) در مراحل مختلف ثبت اکانت و فرآیند تنظیم ظاهر می شود. تمامی مثالها مبتنی بر پروتکل **Google Talk** می باشد.

**توجه**: پیش از آنکه شروع به استفاده از **Pidgin** بکنید، باید دارای یک اکانت **ارسال پیام اینترنتی** (**IM**) از یکی خدمات دهندگانی که فهرست آنها در *تصویر ۳* ذکر شده است، باشید.


<a name="2.4"></a>
## ۲.۴ چگونه می توان اکانت ارسال پیام فوری را در Pidgin ثبت کرد ##

برای ثبت کردن اکانت **IM** خود در برنامه **Pidgin**، مراحل زیر را انجام دهید:

**مرحله ۱**. بر روی ![](/sbox/screen/pidgin-en/13.png) **کلیک** کرده یا **Start > Pidgin** را **انتخاب** کنید تا **Pidgin** به اجرا درآید. در اولین باری که از **Pidgin** استفاده می کنید، پنجره زیر به نمایش در می آید:

![](/sbox/screen/pidgin-en/14.png)

*تصویر ۴: پنجره تایید اکانت ها*

**مرحله ۲**. بر روی ![](/sbox/screen/pidgin-en/15.png) **کلیک** کنید تا پنجره خالی*Add Account* مطابق تصویر زیر ظاهر شود:

![](/sbox/screen/pidgin-en/16.png) 

*تصویر ۵: صفحه Add Account که برگه های Advanced، Basic، و Proxy در آن دیده می شود*

**مرحله ۳**. بر روی فهرست کرکره ای *Protocol* کلیک کنید تا پروتکل های خدمات **IM** که توسط **Pidgin** پشتیبانی می شوند، به نمایش درآید:

![](/sbox/screen/pidgin-en/17.png) 

*تصویر ۶: پنجره افزودن اکانت که فهرستی از پروتکل های  IM که توسط Pidgin پشتیبانی می شوند در آن دیده می شود*

**مرحله ۴**. پروتکل **IM** مناسب را **انتخاب** کنید.


**توجه**: خدمات دهندگان مختلف **IM** کادرهای متنی خاصی را به نمایش می گذارند تا شما اطلاعات مربوط به آنها را وارد کنید. در برخی موارد کادرهای مزبور بصورت خودکار پر شده اند ( به عنوان مثال در **Google Talk** هر دو کادر *Domain* و *Resource* برای شما تکمیل شده اند). با این وجود، تمامی خدمات دهندگان از شما می خواهند که نام کاربری و رمز عبور خود را وارد کنید.

**مرحله ۵**. آدرس ایمیل خود ( مثلآ  [**terence.t.thester@gmail.com**](mailto:terence.t.thester@gmail.com)) را در کادر*Username* تایپ کنید.

**مرحله ۶**. رمز عبور خود برای این اکانت خاص را در کادر *Password* **تایپ** کنید.

**مرحله ۷**. نام مستعاری را که می خواهید با آن شما را بشناسند در کادر *Local Alias* تایپ کنید.

**نکته مهم**: برای بالا بردن میزان حفظ حریم خصوصی و امنیت خود، گزینه *Remember password* را **علامت نزنید**. بدینترتیب هر بار که بخواهید برای چت کردن آنلاین، لاگین بکنید، **Pidgin** از شما خواهد خواست  تا رمز عبور خود را وارد کنید. در نتیجه مانع از آن می شوید که افراد غیرمجاز به اکانت شما وارد شده و خود را به جای شما جا بزنند، اگر رایانه خود را برای مدتی بدون نظارت رها کنید. همچنین به خاطر داشته باشید که پس از اتمام جلسه چت گزینه *Quit* را از منوی کرکره ای *Buddies* را **انتخاب** کنید.


یک صفحه *Add Account* مشابه زیر خواهد بود:

![](/sbox/screen/pidgin-en/18.png) 

*تصویر ۷: نمونه ای از فرم تکمیل شده  Add Account*


**مرحله ۸**. برروی ![](/sbox/screen/pidgin-en/19.png) کلیک کنید تا صفحه های *Accounts* و  *Buddy List* بطور همزمان و در کنار هم فعال شوند.

![](/sbox/screen/pidgin-en/20.png)      ![](/sbox/screen/pidgin-en/21.png)

*تصویر ۹: فهرست دوستان در حالت فعال*                 *تصویر ۸: پنجره اکانت به-هنگام شده*  

پس از تکمیل این مراحل، اکنون آمادگی آن را دارید که دوستان **Pidgin** خود را از طریق وارد کردن اطلاعات صحیح آنها، رجیستر کنید.


<a name="2.5"></a>
## ۲.۵ چگونه می توان یک دوست را در برنامه Pidgin به فهرست افراد مخاطب اضافه کرد ##

افزودن دوستان یا مخاطبین در **Pidgin** مستلزم افزودن و ذخیره کردن اطلاعات تماس آنها می باشد. در مثالی که در ادامه می آید، ترنس، سلیمه را بعنوان دوست خود اضافه خواهد کرد.

برای افزودن دوست به اکانت  **IM** خود در **Pidgin**، مراحل زیر را انجام دهید:

**مرحله ۱**. بر روی *Buddies* کلیک کنید تا منوی مربوط به آن فعال شود، سپس گزینه *...Add Buddy+* را **انتخاب** کنید:

![](/sbox/screen/pidgin-en/22.png)

*تصویر ۱۰. منوی Buddy List، که گزینه  Buddies در آن مشخص شده است*

این کار باعث فعال شدن صفحه زیر خواهد شد:

![](/sbox/screen/pidgin-en/23.png)

*تصویر ۱۱: پنجره Add Buddy*


**مرحله ۲**. اگر دارای چند اکانت هستید، اکانتی را **انتخاب** کنید که مشابه با خدمات ارسال پیامی باشد که دوست شما از آن استفاده می کند.


**توجه**: شما و دوست تان باید هردو از یک سیستم ارسال پیام استفاده کنید، حتی اگر دوست شما از **Pidgin** استفاده نمی کند. شما نمی توانید دوستی را که دارای اکانت به اکانت **ICQ** یا **MSN** به اکانت **Google Talk** اضافه کنید. اما می توانید بر مبنای پروتکل های تحت پشتیبانی **Pidgin**، اکانت های متعددی را ثبت و مورد استفاده قرار دهید. بدینترتیب هر جا که لازم باشد می توانید با یک دوست خود از طریق    **Google Talk**، و با دوست دیگر خود از طریق **ICQ** یا **MSN** به چت کردن بپردازید.

**مرحله ۳**. آدرس ایمیل دوست خود را در کادر *Username* وارد کنید.

مرحله بعدی جنبه انتخابی دارد.

**مرحله ۴**. نام مستعاری برای دوست خود در کادر*(Optional) Alias* **تایپ** کنید، در نتیجه فرم *Add Buddy* مشابه تصویر زیر خواهد بود:

![](/sbox/screen/pidgin-en/24.png)

*تصویر ۱۲: نمونه ای از یک فرم تکمیل شده Add Buddy*

**مرحله ۵**. برای اضافه کردن دوست برروی ![](/sbox/screen/pidgin-en/19.png) **کلیک** کنید.

**توجه**: در اینصورت، پیامی برای دوست شما ارسال می شود که از او درخواست می کند تا درخواست شما را برای افزودن او به لیست دوستانتان، تایید کند. این پیام در *Buddy List* او بدینصورت ظاهر خواهد شد:

![](/sbox/screen/pidgin-en/25.png)

*تصویر ۱۳: لیست دوستان ترنس که نام سلیمه بعنوان دوست در آن دیده می شود*

در این مرحله، دوست شما باید اقدام زیر را انجام دهد:

**مرحله ۶**: بر روی ![](/sbox/screen/pidgin-en/26.png) **کلیک** کنید تا نام این فرد در *فهرست دوستان* شما ثبت شود:

![](/sbox/screen/pidgin-en/27.png)

*تصویر ۱۴: درخواست تایید دوست به شکلی که در فهرست دوستان سلیمه دیده می شود*

**توجه**: در مثال بالا، نام سلیمه بصورت *مستعار* ذکر شده است؛ انتخاب نام مستعار یک لایه دیگر بر حفاظت از هویت شما می افزاید.



<a name="2.6"></a>
## ۲.۶ چگونه فرد مخاطب شما، می تواند شما را به عنوان دوست به فهرست افراد مخاطبش اضافه کند ##

پس از آنکه اعتبار هویت دوست چتی خود را در برنامه **Pidgin** تایید کردید، او نیز باید اقدام مشابهی را در اطلاعات بخش مخاطبین برنامه **IM** خود انجام دهد.

در مثال این بخش، سلیمه نیز هویت ترنس را تایید کرده و او را به فهرست دوستان چت خود در **Pidgin** اضافه می کند. سلیمه **مراحل ۱ تا ۶** در بخش [**3.2 چگونه می توان یک دوست را در برنامه Pidgin اضافه کرد**](/fa/installpidginotr#2.5)
 اضافه کرد.

پس از آنکه سلیمه انجام **مراحل ۱ تا ۳** را به پایان رساند، پنجره *Add Buddy* او به شکل زیر درخواهد آمد.

![](/sbox/screen/pidgin-en/28.png)

*تصویر ۱۵: پنجره Add Buddy سلیمه*

سلیمه سپس برروی ![](/sbox/screen/pidgin-en/19.png) **کلیک** خواهد کرد تا بطور همزمان ترنس را به فهرست دوستان خود اضافه کرده و درخواست تایید اعتبار بصورت زیر برای وی ارسال می دارد:

![](/sbox/screen/pidgin-en/29.png)

*تصویر ۱۶: درخواست تایید اعتبار بدانگونه که در صفحه Authorize buddy ترنس ظاهر می شود*


**توجه**: اگر مکان نمای خود را برروی نام یک دوست در*Buddy List* قرار دهید، یک پیام پاپ آپ که حاوی اطلاعات مربوط به دوست است ظاهر خواهد شد:

![](/sbox/screen/pidgin-en/30.png)

*تصویر ۱۷: پنجره فهرست دوستان سلیمه، که نام ترنس به عنوان یکی از افرادی که اخیرآ به فهرست اضافه شده است در آن دیده می شود*


<a name="2.7"></a>
## ۲.۷ چگونه می توان یک پنجره IM را در Pidgin باز کرد ##

برای باز کردن پنجره چت **IM** در **Pidgin**، مراحل زیر را انجام دهید:

**مرحله ۱**. بر روی نام دوست خود در **Pidgin** **راست کلیک** کنید تا منوی پاپ آپ ظاهر شود. در این منو کارهای مختلفی که می توانید در ارتباط با فرد مذکور انجام دهید، دیده می شود.

![](/sbox/screen/pidgin-en/31.png) 

*تصویر ۱۸: منوی کارهایی که در ارتباط با دوست خود می توانید انجام دهید*

**مرحله ۲**. گزینه *IM* را از منوی پاپ آپ **انتخاب** کنید تا پنجره چت زدن مطابق با تصویر زیر پدیدار شود:

![](/sbox/screen/pidgin-en/32.png) 

*تصویر ۱۹: پنجره چت در Pidgin*
  
اکنون شما تقریبآ آماده اید تا از طریق **Pidgin** به چت زدن بپردازید. اما در ابتدا می بایستی موتور **OTR** را پیکربندی کنید تا اطمینان حاصل کنید که جلسات چت شما از امنیت کافی برخوردار است.


<a name="2.8"></a>
## ۲.۸ چگونه می توان یک اکانت را در Pidgin مجددا فعال نمود ##

هر از چندگاهی، ممکن است متوجه شوید که اکانت **Pidgin** شما غیر فعال شده است؛ این احتمال وجود دارد که اخلالی در ارتباط اینترنتی شما وجود داشته باشد،یا اینکه رایانه شما دچار اشکال شده باشد. در هر دو حالت، ممکن است اکانت **Pidgin** شما بطور غیرمتعارفی بسته شده و غیرفعال شود. خوشبختانه راههای متعددی در برنامه **Pidgin**  وجود دارد که از طریق آنها می توان اکانت مزبور را مجددا فعال کرد.

برای تجدید فعالیت اکانت خود، اقدامات زیر را انجام دهید:

**مرحله ۱**. بر روی  ![](/sbox/screen/pidgin-en/13.png) **کلیک** کرده یا **Start > Pidgin** را **انتخاب** کنید تا برنامه **Pidgin** به اجرا درآید.

**مرحله ۲**. منوی *Accounts* را باز کنید و سپس گزینه *Manage Accounts* را انتخاب نمایید:

![](/sbox/screen/pidgin-en/33.png)

*تصویر ۲۰: منوی Accounts که گزینه Manage Accounts item selected (re-sized) در آن انتخاب شده است*

بدینترتیب صفحه زیر پدیدار خواهد شد:

![](/sbox/screen/pidgin-en/34.png)

*تصویر ۲۱: پنجره Accounts که یک اکانت غیرفعال شده در آن دیده می شود*


**مرحله ۳**. کادر مربع شکل کنار اکانت خود را **علامت بزنید** تا پنجره ای ظاهر شود که در آن از شما خواسته خواهد شد تا رمز عبور اکانت را وارد کنید:

![](/sbox/screen/pidgin-en/35.png)

*تصویر ۲۲: پنجره درخواست رمز عبورPidgin*


**مرحله ۴**. رمز عبور خود را در کادر مربوطه تایپ کنید تا به شکل زیر ظاهر شود:

![](/sbox/screen/pidgin-en/36.png)

*تصویر ۲۳: صفحه درخواست رمز عبور برنامه Pidgin  که کادر مربوط به رمز عبور در آن تکمیل شده است.


**مرحله ۵**. برروی ![](/sbox/screen/pidgin-en/37.png) **کلیک** کنید تا اکانت شما مجددآ فعال شود:

![](/sbox/screen/pidgin-en/38.png)

*تصویر ۲۴: نمونه ای از اکانتی که مجددآ فعال شده است*

**مرحله ۶**. برروی ![](/sbox/screen/pidgin-en/39.png) **کلیک** کنید تا پنجره *Accounts* بسته شود.




---

lang: fa
community: guide
type: tools
legacy: True
child: True
os: windows
weight: 3
depth: 3
title: How to Use the NoScript Add On

---

فهرست عناوین این بخش عبارتند از:

- [**۴.۰ درباره‌ی NoScript**](#4.0)
- [**۴.۱ چگونه NoScript  را نصب کنیم**](#4.1)
- [**۴.۲ در باره‌ی حملات کلیک دزد و اسکریپ‌های بین سایتی (XXS)**](#4.2)

-------

<a name="4.0"></a>
## ۴.۰ درباره‌ی NoScript ##

![](/sites/securitybkp.ngoinabox.org/files/u9/noscript.png)

**NoScript** یک افزونه‌ی فوق‌العاده کاربردی **موزیلا**ست که می‌تواند به محافظت از کامپیوتر شما در برابر وب‌سایت‌های مخرب در اینترنت کمک کند. این افزونه با اجرای یک «فهرست سفید» از سایت‌هایی که شما قابل قبول، امن یا مورد اعتماد معرفی کرده‌اید (مانند یک سایت بانک یا یک مجله‌ی آنلاین) کار می‌کند. تمام سایت‌های دیگر بالقوه خطرناک در نظر گرفته می‌شوند و فعالیت آن‌ها خطرناک به حساب می‌آید. به عبارت دیگر تا زمانی که شما مشخص کنید که محتوای یک سایت هیچ خطری ایجاد نمی‌کند و آن را به لیست سفید اضافه کنید، تمام سایت‌ها بالقوه خطرناک طبقه بندی می‌شوند.

**NoScript**  به طور خودکار آغاز به مسدود ‌کردن تمام بنر‌ها، آگهی‌های پاپ‌آپ، **جاوا اسکریپت** و **کدهای جاوا**ی مربوط و همچنین مشخصه‌های بالقوه‌ خطرناک سایت‌ها می‌کند. **NoScript** نمی‌تواند بین یک محتوای خطرناک و محتوایی که برای نمایش صحیح یک وب‌سایت لازم است تفاوتی بگذارد. این به شما بستگی دارد که در لیست سفید برنامه، سایت‌های مودر اعتمادتان را مشخص کنید.


<a name="4.1"></a>


<a name="4.1"></a>
## ۴.۱ چگونه از NoScript  استفاده کنیم ##

پیش از اینکه با **NoScript**  آغاز به کار کنید اطمینان حاصل کنید که **NoScript**  با انتخاب کردن **Tools > Add-ons**  برای فعال کردن پنجره‌ی افزونه‌ها و تایید این که نصب شده است با موفقیت نصب شده باشد.

**نکته**: هرچند ممکن است **NoScript** در ابتدا به نظر نااميدکننده برسد (وب‌سایت‌هایی که شما همیشه بازدید می‌کنید ممکن است به درستی نمایش داده نشوند)، شما فورا از قابلیت خودکار بلاک کردن آن سود خواهید برد. این ویژگی آگهی‌های مزاحم، پیغام‌های پاپ‌آپ و کدهای مخرب قرار داده شده (یا هک شده) در صفحه‌های وب را محدود می‌کند.

**NoScript** در سکوت در پس‌زمینه اجرا خواهد شد تا زمانی که حضور **جاوا اسکریپت**، **ادوبی فلش** و یا دیگر محتواهای اسکریپت مانند را شناسایی کند. در این زمان **NoScript** این محتوا را مسدود کرده و نوار وضعیت در پایین پنجره‌ی فایرفاکس مانند زیر نمایش داده خواهد شد:

![](/sbox/screen/firefox-en/37.png)

*تصویر ۱: نوار وضعیت NoScript*

نوار وضعیت **NoScript**  اطلاعاتی درباره‌ی اینکه در حال حاضر از اجرای کدام *آبجکت* (به عنوان مثال آگهی‌ها و پیام‌های پاپ‌آپ) و *اسکریپت* بر روی سیستم شما جلوگیری شده است. دو تصویری که در ادامه می‌بینید بهترین مثال‌های **NoScript** در حال کار کردن هستند: در *تصویر ۲* **NoScript** یک آگهی که با **ادوبی فلش** در یک وب‌سایت تجاری ساخته شده است را با موفقیت بلاک کرده است.

![](/sbox/screen/firefox-en/38.png)

*تصویر ۲: نمونه‌ای از مسدود کردن یک آگهی در وب‌سایتی تجاری توسط NoScript*

در *تصویر۳* ، وبسایت **توییتر** به شما اخطار می‌دهد که برای دیدن این وب‌سایت **جاوا اسکریپ** (حداقل به شکل موقتی) باید فعال شود.

![](/sbox/screen/firefox-en/39.png)

*تصویر ۳: وب‌سایت توییتر در حال درخواست برای فعال کردن جاوا اسکریپت*

از آنجا که **NoScript**  بین کدهای حقیقی و مخرب تفاوتی نمی‌گذارد، یک سری ویژگی‌ها و کاربردهای کلیدی معین (مانند یک نوار ابزار) ممکن است توسط آن بلاک شود. محتوای برخی صفحات وب نیز از چندین منبع مختلف تامین می‌شوند. مثلا ممکن است سایتی مانند یوتیوب، از سه منبع مختلف اسکریپت‌هایش را لود نماید.

![](/sbox/screen/firefox-en/40.png)

*تصویر ۴: یک نمونه از فهرست گزینه‌های نوار وضعیت NoScript*

برای مسدودکردن اسکریپت‌ها در این شرایط با **انتخاب کردن** گزینه‌ی *Temporarily Allow [website name]* (اجازه‌ی موقت [نام وبسایت]) شروع کنید. هرچند اگر این کار به شما اجازه‌ی دیدن صفحه را نداد شما می‌توانید، از طریق فرآیند آزمون و خطا، کمترین تعداد وبسایت‌هایی که برای دیدن محتوای مورد نیاز نیاز به فعال شدن دارند را انتخاب کنید. برای **یوتیوب** شما تنها نیاز به انتخاب گزینه‌های *Temporarily allow youtube.com* و *Temporarily allow ytimg.com* دارید تا **یوتیوب** قادر به کار کردن باشد.

**هشدار!**: تحت هیچ شرایطی گزینه‌ی زیر را انتخاب نکنید: *Allow Scripts Globally (dangerous)* چرا که به همه‌ی اسکریپت‌ها اجازه‌ی اجرا شدن خواهد داد. تا آنجا که امکان دارد از انتخاب گزینه‌ی *Allow all from this page*  که به همه‌ی اسکریپت‌های آن صفحه اجازه می‌دهد اجرا شوند نیز خودداری کنید. هر از گاهی شما ممکن است به همه‌ی اسکریپت‌ها اجازه دهید، در این شرایط اطمینان حاصل کنید که این کار را برای وب‌سایت‌هایی که واقعا به آن‌ها اطمینان دارید و به طور موقت، که تا پایان جلسه‌ی آن‌لاین شماست، انجام می دهید. برای به خطر افتادن حریم خصوصی و امنیت آنلاین شما، تنها یکبار مجوز دادن به یک اسکریپت مخرب کافی است.


<a name="4.2"></a>
## ۴.۲ درباره‌ی کلیک دزدی و حملات اسکریپت‌های بین سایتی (XXS) ##

**NoScript** می‌تواند برای دفاع از سیستم شما در مقابل حمله‌های  *اسکریپت‌های بین سایتی* و *کلیک دزدی* پیکربندی شود. یک اسکریپت بین سایتی نوعی از مشکلات امنیتی کامپیوتری است که به هکرها و دیگر متجاوزان اجازه‌ی تزریق کد مخرب در صفحه‌ی وب موجود را می‌دهد. *کلیک دزدی* به عنوان مثال زمانی اتفاق می‌افتد که شما روی دکمه‌ای که به نظر وظیفه خاصی دارد کلیک می کنید اما اسکریپت دیگری که در ظاهر مربوط به آن کلید نیست اجرا می‌شود. هر دو حمله می‌توانند بدون اینکه حتی متوجه آن‌ها شوید اتفاق بیافتند اما اگر از **NoScript**  استفاده کنید، جلوی آن‌ها گرفته خواد شد. 

هر زمانی که حمله‌ی کلیک دزدی انجام شود یا در راه باشد پنجره‌ای مانند زیر آشکار می‌شود:

![](/sbox/screen/firefox-en/41.png)

*تصویر ۵: نمونه‌ای از پنجره‌ی Potential Clickjacking / UI Redressing Attempt*

دستورالعمل‌های نشان داده شده در این پنجره را برای خنثی کردن اقدام به کلیک دزدی دنبال کرده و سپس بر روی ![](/sbox/screen/firefox-en/15.png) **کلیک** کنید.


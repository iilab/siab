

---

lang: fa
community: guide
type: tools
legacy: True
child: True
os: windows
weight: 3
depth: 3
title: How to Clean the Windows Registry in CCleaner

---

فهرست سرفصل‌های این بخش عبارتند از:

- [**۴.۰ پیش از آغاز**](#4.0)
- [**۴.۱ پاک کردن رجیستری ویندوز با کمک CCleaner**](#4.1)
- [**۴.۲ چگونگی احیای فایل پشتیبان Registry**](#4.2)

----

<a name="4.0"></a>
### ۴.۰ پیش از آغاز ###

با استفاده از برنامه **CCleaner** می‌توان **رجیستری ویندوز** را پاک‌سازی کرد. **رجیستری ویندوز** نوعی بانک اطلاعاتی است که کلیه اطلاعات مربوط به پیکربندی، و تنظیمات سخت افزاری و نرم افزاری سیستم شما را در خود جای می‌دهد. در هر بار که پیکر بندی مبنای سیستم را تغییر دهید، نرم افزاری جدید نصب کنید، یا هرگونه عملیات روزمره را با رایانه‌ی خود انجام دهید، تغییرات مزبور در **رجیستری ویندوز** منعکس شده و ذخیره می‌گردد.

اما با گذشت زمان، اطلاعات متعددی در رجیستری ویندوز انباشته می‌گردد که برخی از آن‌ها بسیار کهنه و از رده خارج می‌باشند. گزینه *Registry* برنامه **CCleaner** به شما امکان می‌دهد تا آن اطلاعات را بررسی کرده و موارد ناخواسته را حذف نمایید. بدین‌ترتیب سرعت و کارایی کلی رایانه افزایش یافته و حریم خصوصی و امنیت دیجیتال شما نیز از ایمنی بیشتری برخوردار می‌گردد. 

**نکته**: اسکن **رجیستری ویندوز** را به صورت ماهانه انجام دهید.


<a name="4.1"></a>
### ۴.۱ پاک‌سازی رجیستری ویندوز با کمک CCleaner ###

**مرحله ۱**. بر روی  ![](/sbox/screen/ccleaner-en-1/30.png) **کلیک** کنید تا پنجره ای مشابه زیر به نمایش درآید:

![](/sbox/screen/ccleaner-en-1/31.png)

*تصویر ۱: رابط کاربری CCleaner در حالت Registry*


پنجره *Registry* برنامه **CCleaner** به دو بخش فهرست گونه *Registry Integrity* و کادر نمایش اطلاعات مربوط به اقلام شناسایی شده، تقسیم می‌گردد.


**مرحله ۲**. ابتدا تمامی موارد را در قسمت فهرست *Registry Integrity* **علامت زده** و سپس بر روی ![](/sbox/screen/ccleaner-en-1/32.png)  **کلیک** کنید تا اسکن مشکلات مربوط به رجیستری آغاز گردد؛ پس از گذشت مدتی کوتاه پنجره ای مشابه زیر پدیدار می‌گردد:

![](/sbox/screen/ccleaner-en-1/33.png)

*تصویر ۲: در کادر نتایج فهرستی از مشکلات رجیستری که نیازمند بررسی است مشاهده می‌شود*.


به عنوان یک اقدام احتیاطی، پیش از انجام بهینه سازی **رجیستری ویندوز**، از شما خواسته می‌شود که نسخه‌ی پشتیبان از رجیستری ویندوز نصب شده بر روی رایانه‌ی خود تهیه نمایید. اگر پس از پاک‌سازی **رجیستری ویندوز**، مشکلی بروز نمود، می‌توانید با احیا کردن نسخه‌ی پشتیبان مربوطه، آن را به وضعیت اولیه‌اش برگردانید.


**مرحله ۳**. بر روی ![](/sbox/screen/ccleaner-en-1/34.png) **کلیک** کنید تا پنجره تبادلی زیر نمایان گردد:

![](/sbox/screen/ccleaner-en-1/35.png)

*تصویر ۳: پنجره تایید*


**نکته**: اگر فراموش نمودید که فایل نسخه‌ی پشتیبان رجیستری را در کجا ذخیره نموده‌اید، کافی است در برنامه های جستجو به دنبال پسوند *.reg* بگردید.


**مرحله ۴**: بر روی ![](/sbox/screen/ccleaner-en-1/36.png) **کلیک** کنید تا نسخه‌ی پشتیبان از رجیستری ویندوز رایانه‌ی شما ایجاد شده و پنجره ای مشابه زیر به نمایش درآید:

![](/sbox/screen/ccleaner-en-1/37.png)

*تصویر ۴: مکان ذخیره فایل نسخه‌ی پشتیبان رجیستری*.

**مرحله ۵**: پس از تعیین مکان ذخیره شدن نسخه‌ی پشتیبان، بر روی ![](/sbox/screen/ccleaner-en-1/38.png) **کلیک** کنید تا پنجره‌ی تبادلی زیر پدیدار شود:

![](/sbox/screen/ccleaner-en-1/39.png)

*تصویر ۵: پنجره تبادلی مربوط به برطرف کردن مشکلات رجیستری ویندوز*.


کاربران در سطح پیشرفته یا ماهر، بسته به نیازشان می‌توانند برخی از اقلامی را که توسط برنامه به عنوان مشکلات رجیستری تشخیص داده می‌شود پاک‌سازی نموده و برخی دیگر را به حال خود رها کنند. به کاربران در سطوح متوسط و مبتدی توصیه می‌شود که تمامی اقلام شناسایی شده به عنوان ایرادات رجیستری را پاک‌سازی کنند.


**مرحله ۶**. برای آنکه ایرادات گرفته شده را مشاهده نمایید، بر روی ![](/sbox/screen/ccleaner-en-1/40.png) یا ![](/sbox/screen/ccleaner-en-1/41.png) **کلیک** کرده و سپس بر روی ![](/sbox/screen/ccleaner-en-1/42.png) **کلیک** نمایید تا فقط آن‌هایی را که مایلید، برطرف شوند.


**مرحله ۷**. اگر می‌خواهید تمامی ایرادات گرفته شده را برطرف کنید، بر روی ![](/sbox/screen/ccleaner-en-1/43.png) **کلیک** نمایید. و سپس بر روی  ![](/sbox/screen/ccleaner-en-1/44.png) **کلیک** کنید تا روند پاکسازی به پایان برسد.


اکنون پاک‌سازی رجیستری ویندوز با موفقیت انجام شده است. 


**نکته**: مراحل ۲ تا ۷ را آنقدر تکرار کنید تا دیگر ایرادی به رجیستری گرفته نشود.



<a name="4.2"></a>
### ۴.۲ چگونگی احیای فایل پشتیبان رجیستری ###

اگر مشکوک هستید که پاک‌سازی **رجیستری ویندوز** مشکلاتی را برای رایانه‌ی شما ایجاد کرده، می‌توانید از فایل پشتیبانی که در قدم سوم تا پنجم بخش **۴.۱** ایجاد کرده‌اید استفاده کنید تا رایانه را به حالت قبلی برگردانید.

برای برگرداندن رجیستری به وضعیت اولیه پیش از پاک‌سازی، انجام مراحل زیر الزامی است:

**مرحله ۱**. گزینه **Start > Run** را **انتخاب** کنید تا پنجره تبادلی تأیید *Run* که مشابه زیر است به نمایش درآید. سپس در کادر مربوطه کلمه *regedit* را وارد کنید:

![](/sbox/screen/ccleaner-en/65.png)

*تصویر ۶: پنجره تبادلی تأیید اجرا Run*


**مرحله ۲**. بر روی ![](/sbox/screen/ccleaner-en/04.png) **کلیک** کنید تا صفحه زیر نمایان شود:

![](/sbox/screen/ccleaner-en/66.png)

*تصویر ۷. ویرایشگر رجیستری*


**مرحله ۳**: گزینه **File > Import** از نوار منو **انتخاب** کرده تا صفحه *Import Registry File* به نمایش درآید. سپس ![](/sbox/screen/ccleaner-en/68.png را **انتخاب** کنید)


**مرحله ۴**. بر روی ![](/sbox/screen/ccleaner-en/77.png) **کلیک** کنید تا پنجره تأیید زیر ظاهر گردد:

![](/sbox/screen/ccleaner-en/70.png)

*تصویر ۸: پنجره دیگری از ویرایشگر رجیستری که در آن احیای نسخه‌ی پشتیبان رجیستری تأیید شده است. *


**مرحله ۵**. بر روی ![](/sbox/screen/ccleaner-en/04.png) **کلیک** کنید تا عملیات احیای نسخه‌ی پشتیبان رجیستری به حالت پیشین، کامل شود.





---

lang: fa
community: guide
type: tools
legacy: True
child: True
os: windows
weight: 2
depth: 3
title: How to Perform Different Scans Using Recuva

---

سرفصل‌های این بخش عبارتند از:

- [**۳.۰ پیش از آغاز**](#3.0)
- [**۳.۱ چگونگی انجام اسکن با استفاده از Recuva Wizard**](#3.1)
- [**۳.۲ چگونگی انجام اسکن بدون استفاده از the Recuva Wizard**](#3.2)
- [**۳.۳ چگونگی انجام اسکن جامع (کامل) با استفاده از Recuva**](#3.3)
- [**۳.۴ مقدمه‌ای بر صفحه‌ی گزینه‌ها**](#3.4)

----

<a name="3.0"></a>
### ۳.۰ پیش از آغاز ###

در این بخش اجرای انواع مختلف اسکن را فراگرفته و با برگه های *General* و *Actions* در صفحه‌ی گزینه‌ها آشنا خواهید شد. 


**توجه**: ساده بگوییم، اسکن برنامه **Recuva** فایل‌هایی را که به طور بالقوه قابل بازیابی هستند جستجو کرده و نشان می‌دهد. طرز عمل بازیافت در بخش [**۴.۰ چگونگی بازیافت و رونویسی مطمئن فایل‌ها با استفاده از Recuva** شرح داده خواهد شد. 



<a name="3.1"></a>
### ۳.۱ چگونگی انجام اسکن با استفاده از Recuva Wizard ###

در مواردی که از نام کامل و یا حتی بخشی از نام فایلی که مایل به بازیابی آن هستید اطلاع ندارید، توصیه می‌شود از **Recuva** *Wizard* استفاده کنید. همچنین اگر برای بار اول از **Recuva** استفاده می‌کنید باز هم توصیه بر آنست که از **Recuva** *Wizard* کمک بگیرید. **Recuva** *Wizard* به شما امکان می‌دهد تا پارامترهای اسکن را از طریق مشخص نمودن نوع فایل و/یا جایی که فایل از آنجا پاک شده است، تعیین و تنظیم نمایید.

برای شروع به اسکن فایل‌های پاک شده، مراحل زیر را انجام دهید:

**مرحله ۱**. بر روی ![](/sbox/screen/recuva-en/15.png) **کلیک** کرده یا گزینه **Start > Programs > Recuva > Recuva** را **انتخاب** کنید تا برنامه به اجرا در آمده و صفحه‌ی زیر ظاهر شود:

![](/sbox/screen/recuva-en/16.png)

*تصویر ۱: صفحه‌ی خوشامدگویی به Recuva Wizard*


**نکته**: اگر نام دقیق یا حتی بخشی از نام فایلی را که می‌خواهید بازیابی کنید می‌دانید بر روی ![](/sbox/screen/recuva-en/17.png) **کلیک** کرده و به رابط کاربری اصلی *Piriform Recuva* مراجعه کرده و مراحل شرح داده شده در بخش **۳.۲ چگونگی انجام اسکن بدون استفاده از Recuva Wizard** را به اجرا درآورید.

**مرحله ۲**. بر روی ![](/sbox/screen/recuva-en/18.png) **کلیک** کنید تا پنجره‌ی زیر ظاهر شود:

![](/sbox/screen/recuva-en/19.png)

*تصویر ۲: صفحه‌ی Recuva Wizard File type برای تعیین نوع فایل*

صفحه‌ی *Recuva Wizard File type* برای تعیین نوع فایل، فهرستی از انواع فایل‌ها را به نمایش می‌گذارد و توضیح می‌دهد که با انتخاب هر یک از گزینه‌ها چه نوع فایل‌هایی قابل بازیابی هستند. 

**مرحله ۳**. گزینه *Other* را مطابق آنچه در تصویر ۲ می‌بینید **علامت زده** و بر روی ![](/sbox/screen/recuva-en/18.png) **کلیک** تا پنجره‌ی زیر فعال گردد:

![](/sbox/screen/recuva-en/20.png)

*تصویر ۳. صفحه‌ی تعیین محل فایل در Recuva Wizard*


**توجه**: تنظیم پیش‌فرض صفحه‌ی *Recuva Wizard File Location* بر روی گزینه *I'm not sure* قرار داده شده است. این گزینه باعث می‌شود تا اسکن بر روی همه درایوها از جمله رسانه‌های قابل حمل البته به جز CD ها، DVD ها و ادوات نوری (لیزری) انجام پذیرد. بنابراین ممکن است برای انجام آن مدت زمان طولانی‌تری نیاز باشد.

فایل‌ها معمولاً موقع حذف اول به *Recycle Bin* ویندوز می‌روند تا احتمال پاک شدن تصادفی اطلاعات محرمانه یا اصلی شما را به حداقل برسانند. 


**مرحله ۴**. گزینه *In the Recycle Bin* را همان‌گونه که در *تصویر ۳* مشاهده می‌کنید **علامت زده** و بر روی ![](/sbox/screen/recuva-en/18.png) **کلیک** کنید تا صفحه‌ی زیر ظاهر شود.

![](/sbox/screen/recuva-en/21.png)

*تصویر ۴: ممنون. Recuva اکنون آماده است تا به جستجوی فایل‌های شما بپردازد. *


**توجه**: برای این تمرین گزینه *Deep Scan* را فعال نکنید. روش اسکن کردن در **بخش ۳.۳ چگونگی انجام اسکن جامع و کامل** توضیح داده خواهد شد. 


**مرحله ۵**. بر روی ![](/sbox/screen/recuva-en/22.png) **کلیک** کنید تا بازیافت فایل‌های پاک شده آغاز شود. 

در طی فرآیند بازیافت فایل، دو نوار نمایانگر وضعیت *Scanning the drive for deleted files* فهرست فایل‌های پاک شده را نشان می‌دهد؛ و نوار پیشرفت وضعیت *Analyzing the file contents* فایل‌های پاک شده را بر حسب نوع و درجه قابلیت بازیافت گروه بندی می‌کند. این نوارها همچنین طول مدت اسکن، و تجزیه و تحلیل فرآیند بازیافت را نشان می‌دهند. پس از آن رابط کاربری اصلی *Piriform Recuva* ممکن مشابه صفحه‌ی زیر باشد:

![](/sbox/screen/recuva-en/23.png)

*تصویر 5. رابط کاربری اصلی Piriform Recuva که فایل‌های پاک شده را به نمایش می‌گذارد. *


رابط کاربری اصلی Piriform Recuva اطلاعات مربوط به هر فایل پاک شده را در شش ستون مرتب می‌کند. شرح ستون‌های مذکور به ترتیب زیر است:

**نام فایل**: نام و پسوند فایل پاک شده را نشان می‌دهد. بر روی عنوان *Filename* **کلیک** کنید تا نام فایل‌ها در ستون به ترتیب حروف الفبا مرتب شوند. 

**مسیر**: محل یافتن فایل پاک شده را نشان می‌دهد. با توجه به اینکه در این مثال خاص گزینه *In the Recycle Bin* در حالت علامت خورده (فعال) قرار داده شده بود، مسیر مربوط برای تمامی فایل‌های پاک شده: *C:RECYCLER* است. بر روی عنوان *Path* **کلیک** کنید تا تمامی فایل‌ها در زیر یک شاخه یا مسیر خاص مرتب شود. 

**آخرین زمان تغییر**: این ستون به آخرین باری اشاره دارد که فایل پیش از پاک شدن دچار تغییر شده است. این اطلاعات می‌توانند به شما در شناسایی فایلی که مایل به بازیافت آن هستید کمک کند. بر روی عنوان *Last modified* **کلیک** کنید تا فایل‌ها بر اساس قدیمی‌ترین یا جدیدترین مرتب شوند.

**اندازه فایل (سایز) **: نشانگر سایز فایل می‌باشد. بر روی *Size* **کلیک** کنید تا فایل‌ها بر اساس بزرگ‌ترین یا کوچک‌ترین فایل به ترتیب قرار داده شوند.

**وضعیت**: نشان می‌دهد که فایل مورد نظر تا چه اندازه قابل بازیابی است، و آن را به نمایه وضعیت فایل که در *تصویر ۶* در پایین ملاحظه می‌شود مرتبط می‌کند. بر روی *Status* **کلیک** کنید تا فایل‌های پاک شده بر اساس سه گروه مختلف از **عالی** تا **غیرقابل بازیابی** طبقه بندی شوند.

**شرح**: در مورد امکان یا عدم امکان بازیابی یک فایل خاص و میزانی که بر روی آن فایل پاک شده در **Windows Master File Table** رونویسی شده است توضیحاتی را در اختیار کاربر قرار می‌دهد. بر روی *Comment* **کلیک** کنید تا نشان دهد که یک فایل یا گروهی از فایل‌ها تا چه حد رونویسی شده‌اند.

به هر فایل یک رنگ نسبت داده می‌شود که نمایانگر شانس بازیابی موفقیت آمیز آن فایل/فایل‌ها می‌باشد.

![](/sbox/screen/recuva-en/24.png)

*تصویر ۶: نمایه های وضعیت فایل*


فهرست زیر وضعیت هر یک از نمایه‌ها را شرح می‌دهد:

- **سبز**: احتمالی بازیابی کامل فایل، عالی است.
- **نارنجی**: احتمال قابل قبولی برای بازیابی فایل وجود دارد.
- **قرمز**: فایل احتمالاً قابل بازیابی نیست.




<a name="3.2"></a>
### ۳.۲ چگونگی انجام اسکن بدون استفاده از Recuva Wizard ###


برای دسترسی مستقیم به رابط کاربری اصلی **Recuva** (یعنی عدم استفاده از *Recuva Wizard*) مراحل زیر را انجام دهید:

**مرحله ۱**. بر روی ![](/sbox/screen/recuva-en/15.png) یا ![](/sbox/screen/recuva-en/15.png) **کلیک** کنید تا تصویر ۱ ظاهر شود.

**مرحله ۲**. گزینه *Do not show this Wizard on startup* را علامت زده سپس بر روی ![](/sbox/screen/recuva-en/50.png) **کلیک** کنید تا صفحه‌ی زیر ظاهر شود:

![](/sbox/screen/recuva-en/51.png)

*تصویر ۷: رابط کاربری اصلی Recuva*

رابط کاربری اصلی *Piriform Recuva* دارای دو کادر مختلف می‌باشد. در کادر سمت چپ نتایج عملیات نشان داده می‌شود؛ و در کادر سمت راست برگه های *Preview* و *Info* و *Header* که اطلاعات مربوط به فایل پاک شده طبقه بندی کرده و به نمایش می‌گزارند، مشاهده می‌شوند. با امکانات این کادر شما می‌توانید درست مانند آنچه که در *Recuva Wizard* نیز وجود دارد، گزینه های خاص برای انجام اسکن را تنظیم نمایید.


**مرحله 3**. بر روی منوی باز شونده کلیک کنید تا فهرست درایوها ظاهر شده و بتوانید درایو مورد نظر خود برای اسکن مشخص نمایید. درایو :C معمولاً به صورت پیش‌فرض برنامه تعیین شده است، و در مثال زیر بدین‌ترتیب مورد استفاده واقع می‌شود: 

![](/sbox/screen/recuva-en/52.png)

*تصویر ۸. فهرست کرکره ای نام درایوها* 


منوی باز شونده نام فایل یا مسیر (*Filename or path*) به شما امکان می‌دهد تا نوع فایلی را که در جستجوی آن هستید مشخص کرده و آن را به صفحه‌ی *Recuva Wizard File type* که در تصویر ۲ نشان داده شده مرتبط نمایید.

![](/sbox/screen/recuva-en/53.png)

*تصویر ۹. فهرست کرکره ای Filename or path*


ویژگی *Filename or path* در واقع ترکیبی از کادر متنی برای تایپ کردن و فهرست کرکره ای بوده و دو کاربرد اصلی دارد: امکان جستجوی مستقیم یک فایل خاص، و/یا طبقه بندی کردن فهرستی از فایل‌های پاک شده بر اساس نوع فایل.


از طرف دیگر، ویژگی نام فایل یا مسیر می‌تواند امکان جستجوی فایل‌هایی از یک نوع خاص را فراهم نموده یا فهرست کلی از فایل‌های پاک شده را در کادر نتایج به نمایش بگذارد.

برای اسکن کردن (جستجو) فایلی که تمام یا بخشی از نام آن شناخته شده است مراحل زیر را انجام دهید:

**مرحله ۱**. نام یا بخشی از نام فایلی را که می‌خواهید بازیابی کنید مطابق مثال زیر در کادر مربوطه تایپ نمایید (در این مثال نام فایلی که برای اسکن در نظر گرفته شده است *triangle.png* می‌باشد) :

![](/sbox/screen/recuva-en/54.png)

*تصویر ۱۰: فهرست نام فایل یا مسیر، که نام triangle.png را نمایش می‌دهد. *


**نکته**: بر روی ![](/sbox/screen/recuva-en/55.png) **کلیک** کنید تا تنظیمات *File name and path* پاک شود.


**مرحله ۲**. بر روی Scan **کلیک** کنید تا اسکن فایل‌هایی که پاک شده‌اند و در جستجوی آن‌ها هستید آغاز شود، بدین‌ترتیب پس از مدت کوتاهی پنجره ای مشابه زیر پدیدار خواهد شد:

![](/sbox/screen/recuva-en/57.png)

*تصویر ۱۱. رابط کاربری Recuva فایل triangle.png را در برگه Preview به نمایش می‌گزارد. *



<a name="3.3"></a>
#### ۳.۳ چگونگی انجام اسکن جامع با استفاده از Recuva ####

گزینه اسکن جامع به شما امکان می‌دهد تا اسکن کامل‌تری انجام دهید که مدت زمان آن معمولاً طولانی‌تر است؛ و البته این امر به سرعت رایانه و تعداد فایل‌های مورد نظر برای اسکن ربط دارد. این گزینه خصوصاً در شرایطی به کار می‌آید که سایر روش‌های اسکن در یافتن فایل مورد نظر شما ناکام مانده‌اند. اگرچه انجام اسکن جامع بسته به حجم داده‌های ذخیره شده در رایانه شما تا ساعت‌ها به طول انجامد، اما شانس بازیابی فایل مورد نظرتان را بالاتر می‌برد.

گزینه اسکن جامع (*Deep Scan*) برنامه **Recuva** را می‌توان با **علامت زدن گزینه** *Enable Deep Scan* در *Recuva Wizard* (رجوع شود به تصویر ۴) فعال نمود.


**مرحله ۱**. بر روی ![](/sbox/screen/recuva-en/70.png) **کلیک** کنید تا صفحه‌ی *Options* فعال شود. سپس بر روی برگه *Actions* مشابه زیر **کلیک** کنید:

![](/sbox/screen/recuva-en/73.png)

*تصویر ۱۲: صفحه‌ی گزینه‌ها که برگه Actions در آن دیده می‌شود. * 

**مرحله ۲**. گزینه *Deep Scan* *(increases scan time)* را **علامت زده** و سپس بر روی ![](/sbox/screen/recuva-en/72.png) **کلیک** کنید.

**مرحله ۳**. بر روی ![](/sbox/screen/recuva-en/74.png) **کلیک** کنید تا اسکن فایل‌های پاک شده با استفاده از گزینه *Deep Scan* آغاز گردد. همان‌گونه که قبلاً اشاره شد، اسکن جامع ممکن است بسته به حجم سخت دیسک و سرعت رایانه، ساعت‌ها طول بکشد:

![](/sbox/screen/recuva-en/78.png)

*تصویر ۱۳: پنجره اسکن که نمایانگر تخمین زمان مورد نیاز برای انجام یک اسکن جامع می‌باشد*.


<a name="3.4"></a>
### 3.4 آشنایی با صفحه‌ی گزینه‌ها (Options Screen)###

در این بخش چگونگی استفاده از تنظیمات مختلف برای بازیابی اطلاعات شخصی و محرمانه یا رونویسی بر روی آن‌ها با استفاده از امکانات صفحه‌ی *Options* را فرا خواهید گرفت. برای پیکربندی این تنظیمات، مراحل زیر را انجام دهید:

**مرحله ۱**: بر روی ![](/sbox/screen/recuva-en/70.png) **کلیک** کنید تا پنجره زیر ظاهر شود:

![](/sbox/screen/recuva-en/71.png)

*تصویر ۱۴: صفحه‌ی گزینه‌ها که برگه General در حالت پیش‌فرض در آن دیده می‌شود. *

صفحه‌ی گزینه‌ها به سه برگه *General*، *Actions* و *About* تقسیم می‌شود.

برگه *General* به شما امکان می‌دهد تا تعدادی از تنظیمات مهم از قبیل نوع زبان (برنامه **Recuva** 37 زبان مختلف را پشتیبانی می‌کند)، حالت نمایش، و فعال یا غیرفعال کردن *Recuva Wizard* را تعریف کنید.

![](/sbox/screen/recuva-en/76.png)

*تصویر ۱۵: فهرست کرکره ای حالت نمایش*


**View Mode** (حالت نمایش) به شما امکان می‌دهد تا نحوه به نمایش درآمدن فایل‌های پاک شده را به دلخواه خود تعیین کنید، که می‌توان آن را با **راست کلیک کردن** بر روی فایل در *Piriform Recuva* فعال نمود.

- **List** : به شما امکان می‌دهد تا فایل‌های پاک شده را به صورت فهرست و مطابق با آنچه که در *تصویر ۵* ملاحظه می‌شود مشاهده نمایید.
- **Tree** : با استفاده از این گزینه مسیر منتهی به مکان فایل‌های پاک شده را به صورت درختی مشاهده می‌کنید.
- **Thumbnails** : این گزینه به شما اجازه می‌دهد بسته به نوع فایل در صورت امکان، فایل‌ها را به صورت گرافیکی تا تصویری مشاهده کنید.


مهم‌تر از همه اینکه، بخش *Advanced* برگه *General* این امکان را به شما می‌دهد تا تعداد دفعاتی را که مایلید داده‌های شما توسط اطلاعات تصادفی رونویسی شوند، را تعیین نمایید. بدین‌ترتیب امکان بازیافت آن‌ها توسط افراد غیر مجاز و بد نیت به حداقل رسانده می‌شود. 

فهرست کرکره ای *Secure overwriting* چهار گزینه را برای رونویسی اطلاعات شخصی در اختیار کاربر قرار می‌دهد. حالت پیش‌فرض به صورت *Simple Overwrite* *(1 pass)* است که در تصویر ۱۴ دیده می‌شود. pass به تعداد دفعاتی اشاره دارد که سند، فایل یا شاخه مورد نظر شما توسط داده‌های تصادفی رونویسی شده و کاملاً ناخوانا می‌گردد.


**مرحله ۲**. گزینه *DOD 5220.22-M (3 passes)* را مطابق زیر **انتخاب** کنید:

![](/sbox/screen/recuva-en/77.png) 

*تصویر ۱۶: فهرست کرکره ای Secure overwriting که گزینه DOD 5220.22-M (3 passes) در آن انتخاب شده است. *


یک بار عبور، ممکن است برای رونویسی یک فایل، سند رایانه ای، یا شاخه کافی باشد؛ اما افرادی که از تخصص کافی برخوردار بوده و ابزار لازم را در اختیار داشته باشند، می‌توانند رونویسی‌های خفیف این‌چنینی را معکوس نموده و اطلاعات مورد نظرشان را احیا کنند. سه بار عبور معمولاً حالت متعادلی بین زمان مورد نیاز و اعمال رونویسی مطمئن ایجاد می‌کند.


**مرحله ۳**. بر روی ![](/sbox/screen/recuva-en/72.png) **کلیک** کنید تا گزینه های پیکربندی برگه *General* ذخیره شود.

![](/sbox/screen/recuva-en/75.png)

*تصویر ۱۷: صفحه‌ی گزینه‌ها که برگه Actions را به نمایش می‌گزارد. *


- **Show files found in hidden system directories** : این گزینه به شما امکان می‌دهد تا فایل‌های موجود در شاخه‌های مخفی سیستم را مشاهده کنید.
- **Show zero-byte files** : این گزینه فایل‌هایی را که فاقد محتوا بوده و یا محتوای کمی از آن‌ها باقی‌مانده و عملاً غیرقابل بازیابی می‌باشند را به نمایش در می‌آورد.
- **Show securely deleted files**: این گزینه فایل‌هایی را که به طور مطمئن و کامل پاک‌سازی شده‌اند را به نمایش در می‌آورد.

**توجه**: اگر از برنامه **CCleaner** یا نرم افزارهای مشابه آن استفاده کرده باشید، فایل پاک‌سازی شده به *ZZZZZZZ.ZZZ* تغییر نام می‌یابد، بنابراین زمانی که این‌گونه فایل‌ها به نمایش در می‌آیند نمی‌توان دریافت که محتوای اولیه آن‌ها چه بوده است. 

- **Deep Scan** : با استفاده از این گزینه می‌توانید کل فضای درایو را در جستجوی سند یا فایل پاک شده اسکن کنید؛ چنانچه اسکن‌های انجام شده قبلی در یافتن فایل دلخواه شما ناموفق بوده‌اند، *Deep Scan* ممکن است به کار شما بیاید. اما برای انجام آن به زمان طولانی‌تری نیاز است. لطفاً به بخش **۳.۳ چگونگی انجام اسکن عمیق با کمک Recuva** مراجعه کنید. 
- **Scan for non-deleted files (for recovery from damaged or reformatted disks)** : این گزینه به شما اجازه می‌دهد تا برای بازیابی فایل‌های موجود در دیسک‌هایی که به صورت فیزیکی آسیب دیده یا دچار اختلالات نرم افزاری شده‌اند، اقدام کنید.

برگه *About* اطلاعاتی را در مورد روایت برنامه و همچنین لینک‌هایی را که به تارنما Piriform در اختیار کاربر قرار می‌دهد.

اکنون که برای انجام اسکن‌های مختلف از دانش لازم و اعتماد به نفس بیشتر برخوردار شده و با چگونگی تنظیمات در برگه های *General* و *Actions* در صفحه‌ی گزینه‌ها آشنا شده‌اید، آماده هستید تا عملاً روش بازیابی و/یا رونویسی مطمئن اطلاعات شخصی خود را با مطالعه بخش [**بخش ۴.۰ چگونگی بازیابی و انجام رونویسی مطمئن با استفاده از Recuva**](recuva_recover) فرا بگیرید



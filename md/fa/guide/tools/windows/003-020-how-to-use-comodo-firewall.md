

---

lang: fa
community: guide
type: tools
legacy: True
child: True
os: windows
weight: 2
depth: 3
title: How to Use COMODO Firewall

---

سرفصل عناوین این بخش عبارتند از:

- [**۳.۰ چگونه با استفاده از دیوار آتش COMODO امکان دسترسی را فراهم نموده یا مانع از آن شویم**](#3.0)
- [**۳.۱ چگونه صفحه اصلی رابط کاربری دیوار آتش COMODO را باز کنیم**](#3.1)
- [**۳.۲ مروری بر رابط اصلی کاربری دیوار آتش COMODO**](#3.2)

-------

<a name="3.0"></a>
## ۳.۰ چگونه با استفاده از دیوار آتش COMODO امکان دسترسی را فراهم نموده یا مانع از آن شویم ##

دیوار آتش برنامه‌ای است که برای مراقبت از رایانه شما در برابر هکرهای موذی و بدافزارها طراحی شده است. هر دو گروه یاد شده ممکن است بطور مستقیم به رایانه شما دسترسی یافته، یا اطلاعاتی از رایانه شما را به شخص ثالث ارسال کنند.  برنامه **دیوار آتشCOMODO** را باید به گونه‌ای پیگربندی نمود تا بداند کدام برنامه‌های کاربردی «امن» هستند، بدینترتیب به آن‌ها اجازه دسترسی خواهد داد، و در عین حال مانع از دسترسی برنامه‌های ناامن می گردد. مدتی طول خواهد کشید تا از تجربه لازم برای شناخت اینکه کدام درخواستهای دسترسی، معتبر و کدام‌ها غیر معتبر بوده  و تهدیدی برای سیستم شما محسوب می شوند. 

هر بار که **دیوار آتشCOMODO** یک درخواست ارتباط دریافت می کند، پیامی ظاهر می‌شود به آن *Firewall Alert (هشدار دیوار آتش)* گفته می شود، در این هشدار از شما خواسته می‌شود که یا اجازه دسترسی از طریق اینترنت را به یا از رایانه شما *صادر* کنید یا *مانع* از آن شوید. در تمرینی که در ادامه می‌آید یک برنامه‌ امن مانند  **Firefox** در نظر گرفته شده است تا شما را با هشدارهای دیوار آتش و اینکه چگونه از آن‌ها بهره بگیرید، آشنا کند. اگرچه گاهی اوقات برای درخواستهایی که از جانب برنامه مرورگر و مدیریت ایمیل شناخته شده جهانی مطرح می گردد، استثنائاتی در نظر گرفته می شود، اما هربار که یک درخواست اعتبار مطرح شود *Firewall Alert* مشابه تصویر زیر ظاهر می گردد:

![](/sbox/screen/comodo-en/21.png)

*تصویر ۱: مثالی از یک هشدار دیوار آتشCOMODO*

بطور ساده، برنامه دیوار آتش مجموعه ای از قوانین است که ترافیک اطلاعاتی ورودی و خروجی رایانه شما را نظارت می کند. هر بار که بر روی *Allow (اجازه بده)* یا *Block (مانع شو)* **کلیک** می‌کنید، **دیوار آتشCOMODO** قانونی را برای درخواست ارتباط شبکه ای آن فرآیند یا برنامه در نظر می گیرد. برنامه **دیوار آتشCOMODO** این کار را برای برنامه‌ها و فرآیندهای جدید یا ناشناخته، و همچنین آن برنامه‌هایی که در فهرست *Trusted Software Vendors (نرم افزارهای قابل اطمینان)* در پنجره *Defense+ - Tasks > Computer Security Policy* وجود دارند، اعمال می کند.  

**Remember my answe (پاسخ من را به خاطر بسپار)**: این گزینه برای ثبت اینکه آیا به یک برنامه خاص اجازه دسترسی به **دیوار آتشCOMODO** داده شده یا نشده است، بکار برده می شود. بدینترتیب بسته به تصمیمی که اتخاذ کرده اید، در بار بعدی که برنامه مزبور قصد ارتباط با رایانه شما را داشته باشد، برنامه دیوار آتش اجازه دسترسی را صادر کرده یا مانع از آن می شود.

**نکته مهم**: قویاً توصیه می‌کنیم که در بار اول استفاده از برنامه **دیوار آتشCOMODO** گزینه *Remember my answer* را غیرفعال نمایید. ابتدا درباره اجازه دادن یا ممانعت از اجازه دسترسی درخواستهای ارتباطی مختلف تصمیم گرفته، و سپس بررسی کنید که تصمیمات شما در این رابطه چگونه بر عملکرد رایانه تان تأثیر می گذارد. گزینه *Remember my answer* را تنها در صورتی که کاملاً نسبت به تصمیمی که گرفته‌اید مطمئن هستید، فعال نمایید.

**نکته**: قاطع بودن نسبت به محدود کردن دسترسی به سیستم خود، بهترین راهکار جهت بالابردن امنیت رایانه است. اگر این امر باعث می‌شود که یک کارکرد یک برنامه معمولی دچار اختلال شود، بار بعدی که هشدار دیوار آتش در مورد برنامه مزبور ظاهر شد، می‌توانید اجازه دسترسی را برای آن صادر کنید. 

**مرحله ۱**. بر روی ![](/sbox/screen/comodo-en/26.png) **کلیک** کنید تا پنجره *Properties (خصوصیات)* فعال شود تا بتوانید در مورد فرآیند یا برنامه‌ای که درخواست دسترسی را مطرح نموده است، اطلاعات بیشتری کسب کنید. در مثال زیر برنامه **Firefox** به عنوان نمونه در نظر گرفته شده است:

![](/sbox/screen/comodo-en/27.png)

*تصویر ۲: صفحه خصوصیات firefox.exe*

**مرحله ۲**: بر روی ![](/sbox/screen/comodo-en/02.png) **کلیک** کنید تا صفحه *Properties* برنامه بسته شود.

**مرحله ۳**: اگر بر اساس اطلاعات ارائه شده در صفحه *Properties* برنامه به این نتیجه رسیده اید که درخواست از جانب منبعی ناامن مطرح شده یا نسبت به اعتبار آن منبع شک دارید، بر روی ![](/sbox/screen/comodo-en/29.png) **کلیک** کنید تا **دیوار آتشCOMODO** مانع از دسترسی آن به سیستم شما شود. یا: اگر بر اساس اطلاعات ارائه شده در صفحه *Properties* برنامه به این نتیجه رسیده اید که برنامه‌ای معتبر، درخواستی غیرموذیانه مطرح نموده است، بر روی  ![](/sbox/screen/comodo-en/28.png) **کلیک** کنید تا اجازه دسترسی به سیستم شما صادر شود. 

**مرحله ۴**. بر روی ![](/sbox/screen/comodo-en/28.png) **کلیک** کنید تا امکان دسترسی به سیستم شما از طریق **دیوار آتشCOMODO** برای **Firefox** فراهم شود.

**مرحله ۵**. با توجه به اینکه **Firefox** برنامه‌ای مطمئن است، گزینه  ![](/sbox/screen/comodo-en/30.png) را **علامت بزنید** تا **دیوار آتشCOMODO** به **Firefox** اجازه دهد تا بطور خودکار در بار بعدی اجازه دسترسی به سیستم را داشته باشد.

**توجه**: دکمه *Allow (اجازه بده)* به شما اجازه می‌دهد تا بطور دستی و و بر حسب مورد-به-مورد اجازه دسترسی را برای یک فرآیند یا برنامه صادر نمایید.

**نکته**: بر روی ![](/sbox/screen/comodo-en/31.png) (چگونه باید پاسخ دهم؟) **کلیک** کنید تا به راهنمای آنلاین و جامع برنامه **دیوار آتشCOMODO** دسترسی پیدا کنید.

هرچه در استفاده از برنامه **دیوار آتشCOMODO** از اعتماد به نفس و تجربه بیشتری برخوردار شوید، توانایی شما در اتخاذ تصمیم مناسب در رابطه با اجازه یا عدم اجازه دسترسی، افزایش پیدا می کند.


<a name="3.1"></a>
## ۳.۱ چگونه صفحه اصلی رابط کاربری دیوار آتش COMODO را باز کنیم ##

برنامه **دیوار آتشCOMODO** پس از آنکه آن را نصب کردید و رایانه خود را راه اندازی مجدد نمودید بصورت خودکار شروع به کار می نماید. این برنامه دارال پانل کنترلی جامعی است که دارای ویژگی‌های قابل تنظیم و گزینه های متعددی است. کاربرهای در سطح **مبتدی* به سرعت با چگونگی رفتار با هشدارهای امنیتی **دیوار آتشCOMODO** آشنا خواهند شد، حال آنکه کاربرهای در سطح **باتجربه** و **پیشرفته** درباره جنبه‌های پیچیده‌تر پیکربندی و مدیریت دیوار آتش اطلاعاتی بدست خواهند آورد. 

**توجه**: تمامی مثالهایی که در اینجا ذکر می‌شوند بر اساس حالت **Optimum Defense** (دفاع بهینه) برنامه **دیوار آتشCOMODO** تنظیم شده اند. این بدان معنی است که سیستم جلوگیری از نفوذ میزبان *Defense+* بطور خودکار درحالت فعال قرار دارد. اگر **دیوار آتشCOMODO** را با استفاده از گزینه *Firewall only* نصب کرده اید، *+Defense* فعال نخواهد شد.

برای آنکه رابط اصلی برنامه **دیوار آتشCOMODO** را باز کنید، باید اقدامات زیر را انجام دهید:

**مرحله ۱**: **Start > Programs > Comodo > Firewall > Comodo Firewall** را **انتخاب** کنید.

**توجه**: روش دیگر آنست که یا می‌توانید بر روی نمایه واقع در دسکتاپ **دوبار کلیک** نمایید، یا بر روی نمایه **دیوار آتشCOMODO** واقع در کادر پایین صفحه رایانه **دوبار کلیک** کنید تا رابط اصلی کاربری برنامه نمایان شود. علاوه براین، می‌توانید بر روی نمایه **دیوار آتشCOMODO** **راست کلیک** کنید تا منوی پاپ آپ آن ظاهر شود، سپس مطابق تصویر زیر *Open* را **انتخاب** کنید:

![](/sbox/screen/comodo-en/35.png)

*تصویر ۳: منوی پاپ آپ نمایه ارتباط اینترنتی برنامه دیوار آتشCOMODO*

![](/sbox/screen/comodo-en/36.png)

*تصویر ۴: رابط اصلی کاربری دیوار آتش COMODO در حالت پیش فرض Summary*



<a name="3.2"></a>
## ۳.۲ مروری بر رابط اصلی کاربری دیوار آتش COMODO ##

کادر *Firewall* (دیوار آتش) خلاصه‌ای واضح و فشرده از درخواستهای ورودی و خروجی مطرح شده از جانب فرآیندها و برنامه‌هایی که سعی در عبور از **دیوار آتش COMODO** دارند ارائه می دهد. جای تعجب نیست که تعداد درخواستهای خروجی از ورودی بیشتر است. حالت عملیاتی برنامه بصورت پیش‌فرض در *Safe Mode* (حالت امن) می باشد، البته حالتهای عملیاتی دیگری نیز وجود دارند که در بخشهای بعدی این قسمت به آن‌ها اشاره خواهد شد. *Traffic* (نقل و انتقال) فرآیندها و برنامه‌هایی را که در حال عمل هستند و تعداد درخواستهایی را که از جانب آن‌ها مطرح می‌شود، بصورت درصد نشان می دهد.

بر روی ![](/sbox/screen/comodo-en/37.png) **کلیک** کنید تا خلاصه‌ای از درخواستهای خروجی را که در یک زمان معین مطرح می‌شود مشاهده نمایید:

![](/sbox/screen/comodo-en/38.png)

*تصویر ۵: نمونه‌ای از پنجره Active Connections (ارتباطات فعال) که جزئیات ترافیک اینترنتی را نشان می دهد*

بر روی  ![](/sbox/screen/comodo-en/39.png) **کلیک** کنید تا پنجره *Active Connections* (ارتباطات فعال) مشابهی برای درخواستهای ورودی در یک زمان معین به نمایش درآید.

**نکته**: چنانچه سرعت ارتباط اینترنتی شما بطور ناگهانی افت کرد یا متوقف شد، و احتمال می‌دهید که یک فرآیند یا برنامه موذی در حال بارگزاری بوده یا عملیاتی را بدون اجازه شما انجام می دهد، بر روی ![](/sbox/screen/comodo-en/40.png) **کلیک** کنید تا تمامی درخواستهای ورودی و خروجی متوقف شود. با انجام اینکار حالت عملیاتی *Firewall* بر روی ![](/sbox/screen/comodo-en/41.png) (جلوی همه را بگیر) تنظیم می شود. خلاصه جزئیات مندرج در پنجره *Active Connections* را بررسی کنید تا منبع احتمالی مشکل مزبور را شناسایی نمایید.

پس از آنکه اطمینان حاصل نمودید که مشکل مزبور با موفقیت برطرف شده است، بر روی ![](/sbox/screen/comodo-en/42.png) (احیای تمامی ترافیک) **کلیک** کنید تا بررسی درخواستهای ورودی و خروجی به **دیوار آتش COMODO** آغاز شده و برنامه مطابق معمول به حالت ![](/sbox/screen/comodo-en/43.png) بازگردد. 


### ۳.۲.۱ نمایه های وضعیت در برنامه دیوار آتش COMODO ###

دو برنامه **دیوار آتش COMODO** و **+Defense** با هم کار می کنند؛ اگر هر دو برنامه در حال اجرا باشند، شاخص واقع در سمت چپ رابط کاربری اصلی به شکل زیر ظاهر می شود:

![](/sbox/screen/comodo-en/69.png)

*تصویر ۶: نمایه وضعیت سبز برنامه دیوار آتش COMODO*

اگر هر دوبرنامه غیرفعال باشند، نمایه وضعیت نشان می‌دهد که آیا دیوار آتش یا مولفه حفاظتی بازدارنده غیر فعال می باشد، مانند تصویر زیر:

![](/sbox/screen/comodo-en/70.png)

*تصویر ۷: نمایه غیر فعال زردرنگ برنامه دیوار آتش COMODO*

با وجود این اگر هر دو برنامه غیرفعال شده باشند، نمایه وضعیت به شکل زیر ظاهر می شود:

![](/sbox/screen/comodo-en/71.png)

*تصویر ۸: نمایه وضعیت زرد رنگ برنامه دیوار آتش COMODO که نشاندهنده غیرفعال بودن حفاظ های چندگانه است*

در هریک از موارد یادشده، بر روی ![](/sbox/screen/comodo-en/72.png) (فعال کن) **کلیک** کنید تا سپر حفاظتی مربوطه فعال شود.


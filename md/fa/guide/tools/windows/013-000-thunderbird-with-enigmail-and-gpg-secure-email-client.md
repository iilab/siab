

---

lang: fa
community: guide
type: tools
legacy: True
child: False
os: windows
weight: 013
title: Thunderbird with Enigmail and GPG - Secure Email Client

---

**صفحه اصلی وبسایت**

- [**www.mozilla.com/thunderbird**](http://www.mozilla.com/thunderbird/)
- [**www.enigmail.mozdev.org**](http://enigmail.mozdev.org/home/index.php)
- [**www.gnupg.org**](http://www.gnupg.org/)


**نیازهای رایانه ای**

- تمامی نسخه های ویندوز


**نسخه مورد استفاده در این راهنما**

- ۳.۱.۵  Thunderbird
- ۱.۱.۲  Enigmail
- ۲.۰.۵  GNU Privacy Guard (GnuPG) 2.0.4


**مجوز**

- نرم‌افزار آزاد و متن باز


**منابع مورد نیاز برای مطالعه بیشتر**

- کتابچه راهنما فصل [**۷. چگونگی حفظ حریم شخصی در ارتباطات اینترنتی**](chapter-7)


**سطح یادگیری**:‌ ۱. مبتدی، **۲. متوسط**، **۳. میانه**، ۴. باتجربه، ۵. پیشرفته


**زمان مورد نیاز برای شروع به استفاده از این نرم افزار**: ۴۰ دقیقه 


**آنچه با مطالعه این راهنما خواهید آموخت**:

- امکان مدیریت چندین اکانت ایمیل از طریق یک برنامه
- امکان مطالعه و نگارش پیامهای ایمیل پس از قطع ارتباط با اینترنت
- امکان استفاده از کلید رمزنگاری عمومی برای محفوظ نگه داشتن ایمیل خود

**گنولینوکس، سیستم عامل مک، و سایر برنامه‌های همسازگار با ویندوز**

برنامه **Mozilla Thunderbird** برای سیستم عامل های **گنو/لینوکس**، **مک**، **مایکروسافت ویندوز** و سایر سیستم‌های عامل موجود می باشد. از نقطه نظر امنیت دیجیتال، مدیریت چندین اکانت ایمیل، وظیفه‌ای پیچیده است؛ بنابراین قویاً توصیه می‌کنیم که برای این امر از برنامه **Mozilla Thunderbird** استفاده کنید. مزیت‌های امنیتی موجود در **Thunderbird**، قابلیت استفاده از این برنامه در سیستم عامل های مختلف، آزاد و متن باز بودن آن، از برتری‌های مهم این برنامه در مقایسه با معادل های تجاری آن مانند برنامه **Microsoft Outlook** می باشد.

با وجود این، اگر ترجیح می‌دهید که از برنامه‌ای به غیر از  **Mozilla Thunderbird**  استفاده کنید، برنامه‌های آزاد و متن باز زیر را به عنوان جایگزین به شما توصیه می‌کنیم:

- [**Claws  Mail**](http://www.claws-mail.org/) که نسخه آن برای سیستم عاملهای  **گنولینوکس** و **مایکروسافت ویندوز** موجود می باشد.
- [**Sylpheed**](http://sylpheed.sraoss.jp/en/) که برای سیستم عامل های **گنولینوکس**، **مک** و **مایکروسافت ویندوز** موجود است.
- [**Alpine**](http://www.washington.edu/alpine/) که برای سیستم عامل های **گنولینوکس**، **مک** و **مایکروسافت ویندوز** موجود است.



 ۱.۱### نکاتی که پیش از شروع به استفاده از این نرم‌افزار باید از آن‌ها آگاه باشید###

**Mozilla Thunderbird** یک برنامه‌ مدیریت ایمیل آزاد و متن باز برای دریافت، ارسال، و ذخیره ایمیل است که در چندین سیستم عامل قابل اجرا است. برنامه مدیریت ایمیل، یک نرم‌افزار کاربردی رایانه است که به شما امکان می‌دهد تا پیام‌های ایمیل خود را بدون نیاز به مروگر وب، دانلود و مدیریت کنید. بدینترتیب با استفاده از یک برنامه می‌توانید چندین اکانت ایمیل را مدیریت کنید. پیش از استفاده از برنامه **Thunderbird** باید دارای اکانت ایمیل باشید. در صورت تمایل حتی می‌توانید اکانت [**Gmail**](https://www.google.com/accounts/NewAccount?service=mail) یا [**RiseUp**](riseup_createaccount) برای خود باز کنید. 


**Enigmail** افزونه ای است که برای برنامه **Thunderbird** طراحی و ایجاد شده است. این افزونه به کاربران امکان می‌دهد تا به ویژگیهای رمزنگاری و تأیید سندیت که توسط **محافظ حریم شخصی GNU**  )GnuPg( فراهم می شود، دسترسی داشته باشند.


**GnuPG** یک کلید رمزنگاری عمومی است که برای ایجاد و مدیریت دو کلیدی که جهت رمزنگاری و رمزگشایی پیام‌ها بکار می‌روند، مورد استفاده قرار می گیرد. این کلیدها کمک می‌کنند تا ارتباطات ایمیلی شما ایمن و محفوط بماند. برای آنکه افزونه **Enigmail** کاربکند **GnuPG** را باید نصب کرد، مطلبی که در قسمت‌های بعدی این فصل راجع به آن صحبت خواهد شد.


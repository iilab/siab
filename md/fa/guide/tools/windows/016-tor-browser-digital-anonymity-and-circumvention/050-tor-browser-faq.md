

---

lang: fa
community: guide
type: tools
legacy: True
child: True
os: windows
weight: 5
depth: 3
title: Tor Browser FAQ

---

<a name="6.0"></a>
## ۶.۰ سؤالات رایج ##


برنامه‌ی **Tor** از پشتیبانی و نگهداری بسیار خوبی برخوردار بوده و تحت تست‌های بسیاری قرار گرفته است. صدها هزار نفر در سراسر جهان از شبکه **Tor** استفاده می‌کنند و بهینه سازی‌های مداوم باعث شده است که این برنامه هرروز از روز پیش امن‌تر و قابل اطمینان تر شود. اگرچه توضیحات این راهنما به نظر پیچیده می‌آید، اما از بسیاری جهات برای استفاده موثر از **Tor** مجبور نیستید تا مطالب بعد از بخش [**۳.۰ چگونه می‌توان با استفاده از شبکه Tor به اینترنت دسترسی پیدا کرد**](tor_anonymitynetwork) را بخوانید.

منصور فصل هشتم کتابچه راهنما [**۸. چگونگی ناشناس ماندن و دور زدن سانسور اینترنت**](chapter-8) را مطالعه نموده و به تازگی مطالعه راهنمای **Tor** را نیز به پایان رسانده است. با تمام این‌ها، سؤالاتی برای او مطرح است که می‌خواهد از ماگدا که سال‌هاست با شور و شوق زیاد از **Tor** استفاده می‌کند، بپرسد.


<div class="background" markdown="1"> 

**پرسش**: چرا باید از **Tor** استفاده کنم؟

**پاسخ**: سؤال خوبی است. اگر بخواهید برای دسترسی به تارنما های خاص از سانسور اینترنت عبور کنید، **Tor** ابزار بسیار مناسبی است. همچنین اگر مایل نیستید که خدمات دهنده اینترنت (ISP) شما از تارنماهایی که به بازدیدشان می‌روید، مطلع شود یا اگر نمی‌خواهید آن تارنماها از محل فیزیکی شما مطلع شوند نیز استفاده از **Tor** بسیار مؤثر است.

**پرسش**: در مخزن پیام‌های من، پیام‌های خطایی وجود دارد که از آن‌ها سر در نمی آرم، باید چه کار کنم؟

**پاسخ**: ابتدا به [**Tor FAQ**](https://trac.torproject.org/projects/tor/wiki/TheOnionRouter/TorFAQ) wiki مراجعه کن تا ببینی که آیا پیام‌های مزبور در آنجا وجود دارند یا خیر. در صورت پاسخ منفی می‌توانی بر روی نمایه ![](/sbox/screen/tor-en/88.png) در **پانل کنترلی ویدالیا** کلیک کنی و به صفحه [**چگونه می‌توان مشکلات رایج را در Tor برطرف نمود**](tor-faqandreview) نگاهی بیندازی.

**پرسش**: زمانی که من **Tor** را اجرا می‌کنم، آیا سایر برنامه‌ها نیز از طریق شبکه **Tor** به صورت ناشناس با اینترنت مرتبط می‌شوند؟

**پاسخ**: خیر، بسیار مهم است که به یاد داشته باشید برای دسترسی به **شبکه Tor** فقط باید از طریق **Firefox** همراه با افزونه **Torbutton** استفاده کنید. سایر برنامه‌ها به طور مستقیم با سرورهای اینترنت ارتباط برقرار می‌کنند. برای آنکه کاملاً مطمئن شوید که ارتباط شما از طریق **شبکه Tor** برقرار شده است، همواره می‌توانید از طریق تارنما **https://check.torproject.org** این موضوع را چک کنید. **Tor** همچنین روی احتیاط کاری شما، تصمیم گیری‌های مناسبتان در هنگام مرور تارنما های جدید و ناشناخته حساب می‌کند.

**پرسش**: آیا **Tor** تمامی ارتباطاتی را که از طریق مرورگر **Firefox** انجام می‌شود را محافظت می‌کند؟

**پاسخ**: **Tor** تمامی ارتباطاتی را که بین شما و شبکه **Tor** برقرار می‌شود، رمزنگاری می‌کند. اما در نظر داشته باشید که **Tor** نمی‌تواند ترافیک اطلاعاتی بین شبکه **Tor** و تارنمای را که شما بدان مراجعه می‌کنید، رمز نگاری کند. برای این کار شما می‌بایستی از پروتکل HTTPS، یا سایر اشکال رمزنگاری استفاده کنید- به خصوص اگر به حفظ حریم شخصی و امنیتی اطلاعات خود اهمیت می‌دهید

</div>

<a name="6.1"></a>
## ۶.۱ سؤالاتی برای مرور مطالب آموخته شده ##

- چند سرور**Tor** برای ایجاد ارتباط از طریق شبکه **Tor** مورد استفاده قرار می‌گیرد؟
- چگونه می‌توانید اطلاعات بیشتری راجع به این سرورها بدست بیاورید؟
- چه تغییراتی را باید در مرورگر وب خود ایجاد کنید که بتوانید با کمک آن از طریق **Tor** به اینترنت دسترسی پیدا کنید؟
- برای دسترسی به شبکه **Tor** چه برنامه‌هایی باید به اجرا درآیند؟
- چگونه می‌توانید مانع از آن شوید که در هر بار شروع **ویندوز** برنامه‌ی **ویدالیا** به اجرا درآید؟



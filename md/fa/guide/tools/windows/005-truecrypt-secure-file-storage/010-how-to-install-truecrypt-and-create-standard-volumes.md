

---

lang: fa
community: guide
type: tools
legacy: True
child: True
os: windows
weight: 1
depth: 3
title: How to Install TrueCrypt and Create Standard Volumes

---

فهرست عناوین این بخش عبارتند از:

- [**۲.۰ چگونه  TrueCrypt را نصب کنیم**](#2.0)
- [**۲.۱ در باره  TrueCrypt**](#2.1)
- [**۲.۲ چگونه یک مجلد استاندارد بوجود بیاوریم**](#2.2)
- [**۲.۳ چگونه یک مجلد استاندارد در یک حافظه USB ایجاد کنیم**](#2.3)
- [**۲.۴ چگونه یک مجلد استاندارد بوجود بیاوریم - ادامه**](#2.4)

-------

<a name="2.0"></a>
## ۲.۰  چگونه  TrueCrypt را نصب کنیم ##

**مرحله ۱**. بر روی ![](/sbox/screen/truecrypt-en/01.png) **دوبار کلیک** کنید تا جعبه تبادلی *Open File - Security Warning* (هشدار امنیتی) ظاهر شود. در اینصورت بر روی ![](/sbox/screen/truecrypt-en/02.png) **کلیک** نمایید تا صفحه مجوز **TrueCrypt** فعال گردد.

**مرحله ۲**. گزینه *I accept and agree to be bound by the license terms* را **علامت بزنید** تا دکمه *Accept* (بپذیر) فعال شود؛ سپس بر روی ![](/sbox/screen/truecrypt-en/03.png) **کلیک** کنید تا صفحه زیر ظاهر گردد:
 
![](/sbox/screen/truecrypt-en/04.png)

*تصویر ۱: صفحه Wizard Mode در حالت پیش‌فرض نصب برنامه*

-  *Install* mode (حالت نصب): این گزینه برای کاربرانی است که نمیخواهند منکر آن شوند که از برنامه **TrueCrypt** در رایانه خود بهره می برند.

- *Extract* mode (حالت غیرفشرده سازی): این گزینه برای کاربرانی است که می‌خواهند نسخه قابل حمل **TrueCrypt** را بر روی حافظه USB همراه خود داشته باشند و نمی‌خواهند برنامه **TrueCrypt** را در رایانه خود نصب کنند.

**توجه**: اگر برنامه **TrueCrypt** در حالت فقط غیرفشرده سازی باشد،برخی از گزینه ها (مانند رمزنگاری کل یک پارتیشن و دیسک)  عمل نمی کنند.

**توجه**: اگرچه در اینجا توصیه برآنست که از حالت پیش‌فرض *Install* استفاده شود، این امکان هنوز وجود دارد تا در آینده از حالت قابل حمل برنامه **TrueCrypt** استفاده شود. برای آگاهی بیشتر در مورد استفاده از حالت **TrueCrypt Traveller** (مسافر) لطفاً به [**Portable TrueCrypt page**](http://securityinabox.org/en/truecrypt_portable) (صفحه TrueCrypt قابل حمل) مراجعه کنید.


**مرحله ۳**. بر روی ![](/sbox/screen/truecrypt-en/05.png) کلیک کنید تا صفحه زیر فعال شود:

![](/sbox/screen/truecrypt-en/06.png)

*تصویر ۲: پنجره گزینه های Setup*

**مرحله ۴**. بر روی ![](/sbox/screen/truecrypt-en/07.png) **کلیک* کنید تا صفحه *نصب* فعال شده و نصب برنامه **TrueCrypt** آغاز گردد.

**مرحله ۵**. بر روی ![](/sbox/screen/truecrypt-en/08.png) **کلیک** کنید تا پنجره زیر باز شود:

![](/sbox/screen/truecrypt-en/09.png)

*تصویر ۳: جعبه تبادلی برای تأیید تنظیمات TrueCrypt* 

**مرحله ۶**. بر روی ![](/sbox/screen/truecrypt-en/10.png) **کلیک** کنید تا وبسایت **TrueCrypt** به نمایش درآمده و عملیات نصب برنامه به پایان برسد، سپس بر روی ![](/sbox/screen/truecrypt-en/11.png) **کلیک** کنید.

**توجه**: توصیه اکید به تمامی کاربران آنست که پس از اتمام مطالعه این راهنما، حتماً از بخش راهنمای کمکی برنامه **TrueCrypt** جهت رفع مشکلات خود مشورت بگیرند. 


<a name="2.1"></a>
## ۲.۱ درباره برنامه TrueCrypt ##

برنامه **TrueCrypt**برنامه ای است که با مانع شدن از دسترسی افراد بدون رمز ورود صحیح، از فایلهای شما محافظت می نماید. عمل‌کرد این برنامه مشابه یک گاوصندوق الکترونیک است، که به شما اجازه می‌دهد تا فایل‌های خود را در آن قفل نمایید، به گونه ایکه فقط فردی که رمز صحیح را در اختیار دارد قادر به بازکردن فایلها خواهد بود. نحوه کار برنامه **TrueCrypt** بدینترتیب است که برای شما *مجلد* (Volume) یا نواحی در رایانه تان ایجاد می‌کند که می‌توانید فایلهای مورد نظرتان را در آنجا بطور امن ذخیره نمایید. زمانیکه اطلاعاتی در درون این محفظه ها بوجود آورده یا داده‌هایی را به آن‌ها انتقال میدهید، برنامه **TrueCrypt** بصورت خودکار آن اطلاعات را رمزنگاری می کند. با بازکردن فایلهای مزبور یا درآوردن آن‌ها از آن محفظه ها، اطلاعات مزبور بصورت خودکار رمزگشایی می شوند. این فرآیند اصطلاحاً رمزنگاری *on-the-fly* (بلافاصله) نامیده می شود. 


<a name="2.2"></a>
## ۲.۲  چگونگی ایجاد مجلد استاندارد ##

برنامه **TrueCrypt** به شما امکان می‌دهد تا دو نوع مجلد ایجاد نمایید: *مخفی* و*استاندارد*. در این بخش با چگونگی ایجاد *مجلد استاندارد* برای ذخیره فایل‌های خود آشنا می شوید.

برای استفاده از برنامه **TrueCrypt** جهت ایجاد *مجلد استاندارد* اقدامات زیر بایستی به انجام برسد:

**مرحله ۱**. بر روی ![](/sbox/screen/truecrypt-en/52.png) **دوبارکلیک** کرده یا **Start > Programs > TrueCrypt > TrueCrypt** را **انتخاب** کنید تا **TrueCrypt** باز شود.

**مرحله ۲**. در کادر **TrueCrypt** مشابه زیر، درایو مورد نظرتان را **انتخاب** کنید:

![](/sbox/screen/truecrypt-en/12.png)

*تصویر ۴: پانل TrueCrypt*

**مرحله ۳**. بر روی ![](/sbox/screen/truecrypt-en/13.png) کلیک کنید تا *TrueCrypt Volume Creation Wizard* مطابق تصویر زیر ظاهر شود:

![](/sbox/screen/truecrypt-en/14.png)

*تصویر ۵:  پنجره راهنماگر ایجاد مجلد TrueCrypt*


همانگونه که در *تصویر ۵* ملاحظه می‌فرمایید سه گزینه برای ایجاد *مجلد استاندارد* وجود دارد. در این فصل، از گزینه *Create an encrypted file container* (یک محفظه رمزنگاری شده برای فایل ایجاد کن) استفاده خواهیم کرد. برای آشنایی با دو گزینه دیگر، لطفاً به راهنمای  [**TrueCrypt**](http://www.truecrypt.org/docs/) مراجعه کنید. 

**مرحله ۴**. بر روی ![](/sbox/screen/truecrypt-en/05.png) **کلیک** کنید تا صفحه زیر فعال شود:

![](/sbox/screen/truecrypt-en/15.png)

*تصویر ۶: پنجره نوع مجلد*

پنجره نوع مجلد که بخشی از راهنماگر ایجاد مجلد در TrueCrypt می‌باشد به شما اجازه می‌دهد تا مشخص نمایید که آیا مایلید مجلد *استاندارد* یا *مخفی* ایجاد نمایید.

**نکته مهم**: برای کسب اطلاعات بیشتر در مورد *چگونگی ایجاد مجلد مخفی*، لطفاً به صفحه **مجلدهای مخفی** مراجعه کنید. 

**مرحله ۵**. گزینه ![](/sbox/screen/truecrypt-en/05.png) (مجلد استاندارد TrueCrypt) را **علامت بزنید**.

**مرحله ۶**. بر روی ![](/sbox/screen/truecrypt-en/05.png) **کلیک** کنید تا پنجره زیر فعال شود:

![](/sbox/screen/truecrypt-en/16.png)

*تصویر۷: کادر محل استقرار مجلد از راهنماگر ایجاد مجلد*

در صفحه *Volume Creation Wizard - Volume Location* (کادر محل استقرار مجلد از راهنماگر ایجاد مجلد) می‌توانید مکان قرارگرفتن مجلد استاندارد در رایانه خود را تعیین کنید. نحوه ذخیره این فایل مانند هر فایل معمولی دیگری است. 

**مرحله ۷**. یا نام فایل مورد نظر خود را در کادر متنی **تایپ** نمایید، و یا بر روی ![](/sbox/screen/truecrypt-en/17.png) **کلیک** کنید تا صفحه زیر ظاهر شود:

![](/sbox/screen/truecrypt-en/18.png)

*تصویر ۸: پنجره جستجو و تعیین مسیر و نام فایل*

**توجه**: مجلد **TrueCrypt** در درون یک فایل معمولی قرار می گیرد. این بدان معنی است که آن را می‌توان منتقل، کپی، یا حتی پاک کرد! شما باید هم نام فایل و هم مکان قرارگرفتن آن را به خاطر بسپارید. اما، باید برای مجلدی که ایجاد می‌کنید نام فایل جدیدی برگزینید (در این رابطه همچنین می‌توانید به بخش [**۲.۳ چگونه یک مجلد استاندارد در یک حافظه USB ایجاد کنیم**](#2.3)) مراجعه کنید) . در این راهنما، ما مجلد استاندارد را در شاخه **My Documents** ایجاد می کنیم، و نام آن را همانگونه که در *تصویر ۸* در بالا دیده می شود، *My Volume* می گذاریم.

**نکته**: برای نامگذاری مجلد می‌توانید از هرگونه نام و پسوندی که مایلید استفاده کنید. بعنوان مثال، می‌توانید نام *recipes.doc* بر روی مجلد استاندارد خود بگذارید، تا مانند یک فایل Word به نظر برسد، گذاشتن نامی مانند *holidays.mpg* شبهه فایل تصویری حاوی یک فیلم را ایجاد میکند. این یکی از راههایی است که با کمک آن موجودیت مجلد استاندارد شما مخفی می ماند. 


**مرحله ۸**: بر روی ![](/sbox/screen/truecrypt-en/19.png) **کلیک** کنید تا پنجره *Specify Path and File Name* (تعیین مسیر و نام فایل) بسته شده و پنجره *Volume Creation Wizard* (راهنماگر ایجاد مجلد) مانند تصویر زیر پدیدار شود. 

![](/sbox/screen/truecrypt-en/20.png)

*تصویر ۹: کادر راهنماگر ایجاد مجلد برنامه TrueCrypt که آدرس محل قرارگرفتن مجلد در آن دیده می شود*


**مرحله ۹**: بر روی ![](/sbox/screen/truecrypt-en/05.png) **کلیک** کنید تا *تصویر ۱۰* فعال شود.


<a name="2.3"></a>
## ۲.۳ چگونه یک مجلد استاندارد در یک حافظه USB ایجاد کنیم ##

برای ایجاد *مجلد استاندارد* برنامه **TrueCrypt** بر روی یک حافظه USB مراحل ۱ تا ۳ در بخش [**۲.۲ چگونگی ایجاد مجلد استاندارد**](#2.2) را انجام دهید تا صفحه *Select a TrueCrypt Volume* (انتخاب نوع مجلد  TrueCrypt) نمایان شود. حال به جای *My Documents* به عنوان محل ذخیره فایل، به **جستجو** پرداخته و حافظه USB را **انتخاب** کنید. سپس، یک نام فایل **وارد** کرده و *مجلد استاندارد* در حافظه USB ایجاد کنید.


<a name="2.4"></a>
## ۲.۴ چگونه یک مجلد استاندارد بوجود بیاوریم (ادامه) ##

در این مرحله، آمادگی آن را پیدا کرده‌اید که روش رمزنگاری خاصی ( یا *algorithm* همانطور که در صفحه مزبور بدان اشاره می شود) را برای رمزنگاری داده‌های خود که در *مجلد استاندارد* ذخیره خواهند شد، انتخاب کنید. 

![](/sbox/screen/truecrypt-en/21.png)

*تصویر ۱۰: کادر گزینه های رمزنگاری که بخشی از راهنماگر ایجاد مجلد می باشد*

**توجه**: در این قسمت می‌توانید گزینه های پیش‌فرض را به حال خود رها کنید. تمامی الگوریتم هایی که در دو گزینه این قسمت مططرح شده اند، از امنیت لازم برخوردارند.

**مرحله ۱۰**. بر روی ![](/sbox/screen/truecrypt-en/05.png **کلیک** کنید تا صفحه *TrueCrypt Volume Creation Wizard* (راهنماگر ایجاد مجلد TrueCrypt) مطابق زیر ظاهر شود:

![](/sbox/screen/truecrypt-en/22.png)

*تصویر ۱۱: راهنماگر ایجاد مجلد که کادر اندازه مجلد در آن به نمایش درآمده است*

کادر *Volume Size* (اندازه مجلد) امکان تعیین اندازه مجلد استاندارد را فراهم می آورد. در این مثال اندازه مجلد ۱۰ مگابایت تعیین شده است. باوجود این، ممکن است شما بخواهید که اندازه دیگری برای آن تعریف کنید. پیش از تعیین اندازه مناسب برای مجلد، ابتدا اندازه اسناد متنی و انواع فایل‌هایی را که می‌خواهید در آن ذخیره کنید مدنظر قرار دهید. 

**نکته**: اگر می‌خواهید که بعداً نسخه پشتیبان از مجلد استاندارد خود بر روی CD تهیه نمایید، بهتر است که اندازه مجلد را ۷۰۰ مگابایت یا کمتر در نظر بگیرید.

**مرحله ۱۱**: اندازه مجلد را برحسب نیلاز خود تعیین نموده و آن را در کادر متنی مربوطه **تایپ** کنید، سپس بر روی ![](/sbox/screen/truecrypt-en/05.png) **کلیک** کنید تا صفحه زیر باز شود:

![](/sbox/screen/truecrypt-en/23.png)

*تصویر ۱۲: راهنماگر ایجاد مجلد TrueCrypt که کادر رمز عبور مجلد در آن به دیده می شود*

**نکته مهم**: انتخاب رمز عبور مطمئن و قوی یکی از مهمترین وظایف شما در هنگام ایجاد *مجلد استاندارد* است. یک رمز عبور خوب از مجلد رمزنگاری شده شما به خوبی محافظت خواهد کرد. و هرچه رمز عبور قویتری انتخاب کنید بهتر خواهد بود. اگر از برنامه‌های تولید رمز عبور مانند برنامه **KeePass** کمک بگیرید مجبور نیستید که رمزهای عبور را خودتان ایجاد کرده یا حتی آن‌ها را به خاطر بسپارید. برای آشنا شدن و کسب اطلاعات بیشتر در باره ایجاد رمز عبور و ذخیره آن به [**KeePass**](/keepass_main) مراجعه نمایید.

**مرحله ۱۲**. رمز عبور انتخابی خود را در کادر متنی مربوطه **تایپ** و در کادر *Confirm* (تأیید رمز عبور) **مجدداً تایپ** نمایید. 

**نکته مهم**: تا زمانیکه رمز عبور وارد شده در هر دو کادر فوق کاملاً یکسان نباشد، دکمه *Next* فعال نخواهد شد. چنانچه رمزعبور انتخابی شما مطمئن و محفوظ نباشد، هشدار ظاهر خواهد شد که شما را متوجه این موضوع خواهد کرد. در اینصورت تغییر آن را مد نظر قرار دهید! اگرچه **TrueCrypt** در هر صورت با رمز عبوری که برایش انتخاب کرده‌اید کار خواهد کرد، اما داده‌های شما ممکن است از حراست لازم برخوردار نباشند.

**مرحله ۱۳**. بر روی ![](/sbox/screen/truecrypt-en/05.png) **کلیک** کنید تا پنجره زیر فعال شود:

![](/sbox/screen/truecrypt-en/24.png)

*تصویر ۱۳: راهنماگر ایجاد مجلد TrueCrypt که کادر قالب بندی مجلد در آن دیده می شود*

برنامه **TrueCrypt** اکنون آماده است تا با کمک آن *مجلد استاندارد* ایجاد شود. ماوس خود را بصورت بی‌هدف و به مدت چند ثانیه در داخل پنجره *TrueCrypt Volume Creation Wizard* به حرکت درآورید. هر چه مدت زمان حرکت دادن ماوس طولانی‌تر باشد، کیفیت کلید رمزنگاری بالاتر خواهد بود. 

**مرحله ۱۴**: بر روی ![](/sbox/screen/truecrypt-en/25.png) **کلیک** کنید تا ایجاد مجلد استاندارد آغاز شود.

همانطور که قبلاً مشخص نمودید، برنامه **TrueCrypt** فایلی با نام *My Volume* در شاخه *My Documents* ایجاد خواهد کرد. این فایل حاوی یک *مجلد استاندارد* **TrueCrypt** به اندازه ۱۰ مگابایت خواهد بود، که می‌توانید برای ذخیره مطمئن فایلهای خود از آن استفاده کنید.


پس از آنکه *مجلد استاندارد* با موفقیت ایجاد شد، پنجره تبادلی زیر ظاهر خواهد شد:

![](/sbox/screen/truecrypt-en/26.png)

تصویر ۱۴: صفحه پیام دال بر اینکه مجلد TrueCrypt با موفقیت ایجاد شده است


**مرحله ۱۵**: بر روی  ![](/sbox/screen/truecrypt-en/27.png) **کلیک** کنید تا ایجاد *مجلد استاندارد* به پایان رسیده و به پانل کنترل **TrueCrypt** باز گردید.

**مرحله ۱۶**: بر روی ![](/sbox/screen/truecrypt-en/28.png) **کلیک** کنید تا راهنماگر ایجاد مجلد TrueCrypt بسته شود.


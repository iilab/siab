

---

lang: fa
community: guide
type: tools
legacy: True
child: True
os: windows
weight: 2
depth: 3
title: How to Manually Update and Use Additional Options in avast!

---

فهرست سرفصلهای این بخش:

- [**۳.۰ پیش از آغاز**](#3.0)
- [**۳.۱ چگونگی به-روز رسانی برنامه  avast! با استفاده از رابط اصلی کابری آن**](#3.1)
- [**۳.۲ چگونگی به-روز رسانی برنامه avast!  با استفاده منوی پاپ آپ**](#3.2)
- [**۳.۳ چگونگی غیرفعال کردن ویژگی به-روز رسانی خودکار در برنامه آواست**](#3.3)

----

<a name="3.0"></a>
### ۳.۰ پیش از آغاز ###

هربار که شما به اینترنت متصل می‌شوید **avast!** به طور ساکت و آرام در پشت صحنه و بدون آنکه متوجه شوید، نسخه برنامه و تعاریف ویروسهای جدید را به-روز رسانی می کند. اما در مواردی که اتصال شما به شبکه اینترنت دائمی نباشد، انجام به-روز رسانی دستی مناسبتر و موثرتر خواهد بود. 


**توجه:** دو روش برای به-روز رسانی **avast!**  وجود دارد: اولی از طریق استفاده از صفحه رابط اصلی کاربری **avast!**  و دومین روش از طریق منوی پاپ آپی است که با هربار کلیک راست کردن بر روی نمایه **avast!**  موجود در نوار پایینی صفحه رایانه، ظاهر میشود. علاوه بر این می‌توان ویژگی به-روز رسانی خودکار **avast!**  را از طریق گزینه  *BASIC SETTINGS* در منوی پاپ آپی که با **کلیک** کردن بر روی دکمه ![](/sbox/screen/avast-en/90.png) واقع در گوشه سمت راست بالای صفحه رابط اصلی کاربری **avast!**  وجود دارد، غیر فعال نمود.


<a name="3.1"></a>
###**۳.۱ چگونگی به-روز رسانی برنامه  avast! با استفاده از رابط اصلی کاربری آن** ###

برای اینکار انجام اقدام‌های زیر ضروری است:

**مرحله ۱**. بر روی نمایه ![](/sbox/screen/avast-en/40.png)  **کلیک** کنید تا صفحه رابط اصلی کاربری برنامه **avast!** مطابق شکل زیر ظاهر شود:

![](/sbox/screen/avast-en/41.png)

*تصویر ۱: برگه Summary که خلاصه‌ای از وضعیت جاری و نسخه فعلی برنامه را نشان می دهد.*


نسخه به-روز شده برنامه یا تعاریف جدید ویروس ها با نمایه نارنجی رنگی که یک علامت تعجب در میان آن قرار دارد، مشخص می شود. به جای آنکه نمایه مذکور به رنگ سبز بوده یا تیک زده شده باشد. نسخه مخصوص به – روز رسانی با رنگ قرمز مشخص گردیده و کلید *Update* در کنار آن به چشم می خورد.


![](/sbox/screen/avast-en/42.png)

*تصویر ۲: نسخه جدید برای به-رز رسانی برنامه در دسترس می باشد.*


**مرحله ۲**. بر روی  ![](/sbox/screen/avast-en/43.png)  **کلیک** کنید تا شماره روایت برنامه ظاهر شود.

![](/sbox/screen/avast-en/44.png)

*تصویر ۳: شماره روایت برنامه پس از به-روز شدن*

پس از اتمام به-روز رسانی شماره روایت برنامه از  5.0.545  به 5.0.594 تغییر میکند.

عناوین زیر شرح خلاصه‌ای از نمایه ها و موارد مندرج در کادر *Current Status SECURED* ارائه می دهد:

**نکته:** بر روی ![](/sbox/screen/avast-en/14.png) **کلیک** کنید تا بتوانید اطلاعات مندرج در کادر *Current Status* را ظاهر یا مخفی کنید.

**Real-time shields** (سپرهای حفاظتی بلادرنگ): این نمایه مشخص می‌کند آیا سپرهای حفاظتی بلادرنگ درست عمل می‌کنند یا خیر . سپرهای حفاظتی بلادرنگ تمامی فعالیتهایی را در رایانه شما انجام می‌پذیرد تحت نظر دارند؛ آن‌ها سپرهای حفاضتی برای ایمیل، سیستم فایلهای داخلی، و سیستم‌های وبی و غیره می باشند. اگر این سپرهای حفاظتی بصورت غیرعمد توسط کاربر و یا عمداً در اثر حمله بدافزارها غیرفعال شوند، نمایه **avast!** واقع در نوار پایینی صفحه تغییر شکل می‌دهد تا این وقوع این امر را به اطلاع کاربر برساند: ![](/sbox/screen/avast-en/40.png)

**Definitions auto updates** (به-روز رسانی خودکار تعریف ویروسها): این نمایه نشانگر آنست که آیا مکانیزم به-روز رسانی خودکار در حالت فعال قرار دارد یا خیر.

**Virus definitions version** (روایت تعریف ویروسی): این نمایه معرف تاریخ آخرین به-روز رسانی تعاریف ویروسها است. تاریخ مزبور بر طبق ترتیب زیر نشان داده می شود: مثلاً عدد 10 به معنای سال 2010، 06 به شماره ماه از سال اشاره دارد، و عدد 29 نشانگر شماره روز از ماه است.

**Program version** (روایت برنامه): این نمایه شماره آخرین نسخه به-روز شده برنامه را نشان می دهد.

**Expiration date** (تاریخ انقضا): این مورد به تاریخ و زمان انقضای نسخه اوست نصب شده بر روی رایانه شما اشاره دارد. این همان تاریخی است که پیش از فرارسیدن آن می باید برنامه را تجدید یا ثبت دوباره نمود.


**مرحله ۳**. بر روی ![](/sbox/screen/avast-en/46.png) کلیک کنید تا صفحه زیر ظاهر شود:

![](/sbox/screen/avast-en/47.png)

*تصویر ۴: رابط اصلی کاربری برنامه avast! که کادر Maintenance UPDATE در آن مشاهده می شود.*


در کادر *Maintenance UPDATE* می‌توانید برنامه را به-روز نموده و تعاریف ویروسی جدید را بارگزاری کنید.


**مرحله ۴**. بر روی ![](/sbox/screen/avast-en/48.png)  **کلیک**  کنید تا به-روز رسانی برنامه و بارگزاری تعاریف ویروسی آغاز شود.

**مرحله ۵**. پس از اتمام به-روز رسانی برنامه  و تعاریف ویروسها بر روی ![](/sbox/screen/avast-en/51.png  **کلیک** کنید تا به کادر *Maintenance UPDATE* باز گردید.

به-روز رسانی برنامه **avast!** از روندی مشابه با به-هنگام کردن تعاریف ویروسی پیروی می کند.

**مرحله ۶**. بر روی  ![](/sbox/screen/avast-en/52.png)  **کلیک**  کنید تا روند به-روز رسانی آغاز شده و سپس پروسه **Program upgrade** شروع گردد.

**مرحله ۷**. پس از اتمام مراحل به-روز رسانی بر روی  ![](/sbox/screen/avast-en/51.png)  **کلیک** کنید تا به کادر  *Maintenance UPDATE*  باز گردید.



<a name="3.2"></a>
### ۳.۲ چگونگی به-روز رسانی برنامه **avast!** با استفاده منوی پاپ آپ ###

ارتقای برنامه **avast!** و به-روز رسانی تعاریف ویروسی از طریق منوی پاپ آپ **avast!** نیز انجام پذیر است. از منوی پاپ آپ می‌توان برای دسترسی مستقیم به کادر  *Maintenance UPDATE*  استفاده کرد. 

برای انجام به-روز رسانی دستی موتور و تعاریف ویروسی **avast!**  با استفاده از منوی پاپ آپ، انجام مراحل زیر ضروری است:

**مرحله ۱**. بر روی نمایه  ![](/sbox/screen/avast-en/40.png) واقع در نوار پایینی صفحه دسکتاپ رایانه خود **کلیک** کرده تا منوی پاپ آپ **avast!** نمایان شود:

![](/sbox/screen/avast-en/55.png)

*تصویر ۵: منوی پاپ آپ avast!*


**مرحله ۲**. گزینه  **Update > Engine and virus definitions** را انتخاب کنید تا صفحه‌ای مشابه تصویر ۴ ظاهر شده و سپس مراحل ۴ الی ۵ را انجام دهید.


**مرحله ۳**. گزینه  **Update > Program**  را انتخاب کنید تا صفحه‌ای مشابه تصویر ۶ نمایان شده و سپس مراحل ۶ و ۷  **بخش ۳.۱ چگونگی به-روز رسانی avast! از طریق رابط کاربر اصلی برنامه** را انجام دهید.


<a name="3.3"></a>
### ۳.۳ چگونگی غیرفعال کردن ویژگی به-روز رسانی خودکار در برنامه avast! ###

در حالت پیش‌فرض **avast!** بگونه ای تنظیم شده است که بصورت خودکار روایت برنامه را ارتقا داده و تعاریف ویروسها را بارگزاری و به-روز می کند. البته این حالت را می‌توان از طریق تغییر دادن تنظیمات برنامه با کلیک کردن بر روی دکمه  *Settings*  واقع در گوشه سمت راست بالایی صفحه رابط اصلی کاربری **avast!** بصورت غیرفعال درآورد. 



**مرحله ۱**. برروی  ![](/sbox/screen/avast-en/90.png)   **کلیک** کنید تا پنجره پاپ آپ **BASIC SETTINGS** برنامه **avast!**  ظاهر شود و سپس گزینه *Updates* را **انتخاب** کنید تا کادر  *UPDATE SETTINGS*  نمایان گردد.

**مرحله ۲**. بر روی گزینه  *Manual update* واقع در قسمت پایینی هر دو بخش  ENGINE AND VIRUS DEFINITIONS  و PROGRAM  کلیک کنید:

![](/sbox/screen/avast-en/91.png)

*تصویر ۶: کادر  SUMMARY ATTENTION  که در آن گزینه به-روز رسانی خودکار بصورت غیرفعال درآمده است.*


کاربران باتجربه می‌توانند با ورود به بخشهای  *Details*  و  *Proxy Settings*  پارامترهای به-روز رسانی را مطابق دلخواه خود تغییر دهند. بدین منظور انجام عملیات زیر ضرورت دارد:

**مرحله ۳**. بر روی نمایه  ![](/sbox/screen/avast-en/92.png)  کلیک کنید تا بخشهای  *Details*  و *Proxy Settings* بازشده و قادر باشید تا پارامتهای موجود در آن‌ها را تغییر دهید.


اکنون شما با روشهای مختلف به-روز رسانی دستی هسته و تعاریف ویروسی و  نحوه ارتقای برنامه **avast!** آشنا شده اید. برای شروع به کار به **avast!** لطفاً به بخش **۴.۰- چگونگی اسکن و مواجهه با حملات ویروسی با کمک برنامه avast!** مراجعه کنید.


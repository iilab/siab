

---

lang: fa
community: guide
type: tools
legacy: True
child: False
os: windows
weight: 016
title: Tor Browser - Digital Anonymity and Circumvention

---

**صفحه‌ی اصلی**
- [**https://www.torproject.org**](https://www.torproject.org/)

**نیازهای رایانه ای**
   
- تمامی نسخه های ویندوز
- ارتباط اینترنتی
- هم سازگار با مرورگرهای اینترنتی عمده، مخصوصاً **Mozilla Firefox**

**نسخه‌ی مورد استفاده در این راهنما**

- Tor Browser: 1.3.18 


**مجوز**

- نرم‌افزار آزاد و متن باز


**منابعی برای مطالعه بیشتر**

- کتابچه راهنما فصل [**۸. چگونه می‌توان ناشناس ماند و سانسور اینترنت را دور زد**](chapter-8)


**سطح یادگیری**: ۱:مبتدی، ۲:متوسط، **۳:میانه**، **۴:با تجربه**، ۵:پیشرفته


**زمان مورد نیاز پیش از شروع به استفاده از این نرم افزار**: ۲۰-۳۰ دقیقه 


**آنچه با مطالعه این راهنما فرا خواهید گرفت:**

- امکان مخفی نگه داشتن هویت خود از تارنمای که به آن مراجعه می‌کنید
- امکان مخفی نگه داشتن مقصدهای آنلاین از فراهم آورنده خدمات اینترنتی (ISP ) و سایر مکانیزم‌های نظارتی
- امکان دور زدن سانسور اینترنت و سایر قواعد فیلترینگ

**گنولینوکس، سیستم عامل مک، و سایر برنامه‌های هم سازگار با ویندوز**

نرم‌افزار ناشناس مانی **Tor** برای استفاده در سیستم عامل‌های گنولینوکس، مک و مایکروسافت ویندوز موجود است. **Tor** برنامه‌ای است که از بابت توان آن در محفوظ نگه داشتن فعالیت‌های اینترنتی و آنلاین شما، بیشترین توصیه به استفاده از آن می‌شود، و سخت‌ترین آزمایش‌ها برای تست توانمندی آن بر رویش انجام شده است. اما ما لازم می‌دانیم که راه حل‌های دیگری را نیز در اینجا به شما توصیه کنیم:

[**Hotspot Shield**](http://hotspotshield.com/) یک شبکه خصوصی مجازی (**VPN**) آزاد تجاری قابل استفاده در **ویندوز** است.

[**Dynaweb FreeGate**](http://www.dit-inc.us/freegate) ابزار پراکسی آزاد قابل استفاده در **ویندوز** است.

[**UltraReach UltraSurf**](http://www.ultrareach.com/) ابزار پراکسی آزاد قابل استفاده در ویندوز است.

[**Your Freedom**](http://www.your-freedom.net/) یک ابزار پراکسی تجاری آزاد که سرویس آن به صورت رایگان (اگرچه با سرعت پایین‌تر) ارائه می‌شود. این برنامه برای سیستم عامل‌های **لینوکس**، **مک** و **ویندوز** موجود است

[**Psiphon**](http://psiphon.ca/) یک پراکسی وبی است و در نتیجه بر روی هر سیستم عاملی کار می‌کند


قویاً توصیه می‌کنیم که راهنمای مربوط به دور زدن سانسور اینترنت را که توسط [**Sesawe**](http://sesawe.net/) تهیه شده است مطالعه کنید. [**Sesawe**](http://sesawe.net/) اتحادیه ای جهانی است که خدمات آن معطوف به فراهم سازی امکان دسترسی بدون سانسور کاربران اینترنت در سراسر جهان به اطلاعات می‌باشد


## ۱.۱ نکاتی که پیش از شروع به استفاده از این نرم‌افزار باید از آن آگاه باشید ##

**Tor** برنامه‌ای است که برای بالا بردن میزان امنیت فعالیت‌ها و عملیات اینترنتی شما طراحی شده است. این برنامه هویت شما و تمامی فعالیت‌های آنلاینتان را در برابر نظارت‌های اینترنتی محفوظ نگه می‌دارد. ناشناس مانی چه برای شما اهمیت داشته باشد یا خیر، **Tor** می‌تواند به عنوان ابزاری مطمئن برای ترویج آزادی اینترنت و دور زدن سانسور و محدودیت‌های الکترونیکی عمل کند. بدین ترتیب شما قادر خواهید شد تا به اطلاعات دسترسی یافته، وبلاگ خود را منتشر کرده یا گزارش‌های خبری مورد نظرتان را مطالعه کنید.

**Tor** با هدایت کردن ارتباطات از طریق شبکه گسترده ای از سرورها که توسط افراد داوطلب در سراسر دنیا اداره می‌شوند، از هویت شما محافظت می‌کند. با این ترتیب، کسی نمی‌تواند ارتباطات اینترنتی شما را نظاره کرده و از تارنماهایی که بدان مراجعه کرده‌اید، آگاهی یابد. همچنین مانع از آن می‌شود که سایت‌های بازدید شده توسط شما، مکان فیزیکیتان را ردیابی کنند. از بابت اداره کنندگان سرور پراکسی **Tor**، برخی از آن‌ها ممکن است از اینکه شما از **Tor** استفاده می‌کنید، آگاهی پیدا کنند و برخی دیگر از آن‌ها نیز ممکن است دریابند که شخصی به سایت‌هایی که شما از آن‌ها بازدید می‌کنید دسترسی دارد، اما هیچ‌یک از این دو گروه به هر دو نوع اطلاعات اشراف نخواهند داشت. 

**Tor** می‌تواند تلاش‌هایی را که شما برای دسترسی به یک تارنما انجام داده‌اید، مخفی نگاه دارد، اما برای مخفی نگه داشتن محتوای ارتباطات آنلاین شما طراحی نشده است. در نتیجه، در هنگام استفاده از سرویس رایانامه امن مانند **Gmail** و **RiseUp**، استفاده از **Tor** به منزله افزودن یک لایه محافظتی دیگر می‌شود، اما نباید از آن برای ایمنی دسترسی به خدمات رایانامه ای نا امنی مانند **Hotmail** و **Yahoo** یا هر تارنما دیگری که به ارسال / دریافت اطلاعات از طریق ارتباط ناامن *http* استفاده می‌کند، بسنده کرد. 


**تعاریف**: 

- **درگاه** : در این راهنما، منظور از درگاه، نقطه دسترسی است که از طریق آن، نرم‌افزار با سرویس‌هایی که در سایر رایانه های شبکه، در حال اجرا می‌باشند ارتباط برقرار می‌کند. اگر یک URL مانند **www.google.com** آدرس یک سرویس را در اختیار شما قرار دهد، آنگاه درگاه به شما خواهد گفت زمانی که به آدرس صحیح رسیدید از کدام «در» استفاده کنید. در هنگام مرور وب، شما معمولاً از درگاه 80 برای سایت‌های ناامن (**http://mail.google.com**) و از درگاه 443 برای سایت‌های امن (**https://mail.google.com**) استفاده می‌کنید.

- **پراکسی**: نرم افزاری که به صورت واسطه در رایانه‌ی شما، شبکه محلی شما یا جایی در اینترنت اجرا شده و ارتباطات شما را به سمت مقصد نهایی برقرار می‌کند.

- **مسیر**: منظور از مسیر، راه ارتباطی در اینترنت بین رایانه‌ی شما و سرور مقصد است.

- **رله**: یک رله یا پل مانند یک سرور**Tor** است که نقش اولین ورودی سرورهای موجود در شبکه ناشناس مانی **Tor** را ایفا می‌کنند.



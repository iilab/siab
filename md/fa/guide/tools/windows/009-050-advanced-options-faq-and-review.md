

---

lang: fa
community: guide
type: tools
legacy: True
child: True
os: windows
weight: 5
depth: 3
title: Advanced Options, FAQ and Review

---

فهرست سرفصل‌های این بخش عبارتند از:

- [**۵.۰ گزینه های پیشرفته**](#5.0)
- [**۵.۱ Uninstall کردن برنامه‌های کاربردی با استفاده از CCleaner**](#5.1)
- [**۵.۲ غیرفعال کردن برنامه برنامه‌های خود راه انداز با استفاده از CCleaner**](#5.2)
- [**۵.۳ پاک‌سازی فضاهای خالی موجود بر روی دیسک با استفاده از CCleaner**](#5.3)
- [**۵.۴ سؤالات متداول و مرور مطالب آموخته شده**](#5.4)
- [**۵.۵ سؤالاتی برای مرور آنچه فرا گرفته‌اید**](#5.5)


<a name="5.0"></a>
## ۵.۰ گزینه های پیشرفته ##

برنامه **CCleaner** دارای دو ویژگی است که از طریق آن‌ها می‌توان کارایی رایانه را بهبود بخشید. این دو ویژگی عبارتند از: *Uninstall* و *Startup* که در ادامه به شرح آن‌ها پرداخته می‌شود. نکته دیگری که در بخش‌های بعدی با آن آشنا خواهید شد، *پاک‌سازی* برنامه ریزی شده فایل‌ها یا فضاهای خالی موجود بر روی دیسک است.


<a name="5.1"></a>
۵.۱ حذف کردن برنامه‌های کاربردی با استفاده از CCleaner


**نکته مهم**: پیش از اقدام به این کار، اطمینان حاصل کنید که برنامه‌ای که قرار است پاک شده یا Uninstall شود، در کارایی کلی سیستم شما تأثیرگذار نباشد.

با پاک کردن برنامه‌های غیرضروری و ناخواسته پیش از اجرای **CCleaner**، ممکن است فایل‌ها و شاخه‌های موقتی ایجاد شده توسط آن‌ها را حذف کرده باشید. این عمل از حجم اطلاعات و فایل‌هایی که قرار است پاک شوند می‌کاهد. در نتیجه مدت زمان پروسه پاک‌سازی کاهش می‌یابد.  

ویژگی *Uninstall* برنامه **CCleaner** از لحاظ عمل کرد مشابه **Microsoft Windows Add or Remove Programs** می‌باشد. با این تفاوت که ویژگی *Uninstall* سریع‌تر کار می‌کند و در بسیاری موارد نیز اطلاعات اضافی بیشتری را از رایانه حذف می‌نماید. 

برای *Uninstall* کردن برنامه‌های غیر لازم با استفاده از **CCleaner** به ترتیب زیر عمل کنید:

**مرحله ۱**: یا بر روی نمایه  ![](/sbox/screen/ccleaner-en-1/13.png) **کلیک** کرده یا گزینه **Start > Programs > CCleaner** را **انتخاب** کنید تا رابط اصلی کاربری *Piriform CCleaner* ظاهر شود.

**مرحله ۲**: ابتدا بر روی ![](/sbox/screen/ccleaner-en-1/50.png) و سپس بر روی ![](/sbox/screen/ccleaner-en-1/51.png) **کلیک** کنید تا صفحه‌ی زیر پدیدار شود:

![](/sbox/screen/ccleaner-en-1/52.png)

*تصویر ۱: گزینه ابزار یا Tools که کادر Uninstall در آن دیده می‌شود. *

**مرحله ۳**.  برنامه‌ای را از فهرست *Programs to Remove* انتخاب کرده و سپس بر روی  ![](/sbox/screen/ccleaner-en-1/53.png)  **کلیک** کنید تا uninstall برنامه انتخاب شده آغاز گردد.


**نکته**: برای کاربران در سطح پیشرفته یا ماهر، ویژگی‌های *Rename Entry* و *Delete Entry* از آن جهت که در مخفی کردن برخی نرم افزارهای خاص کمک می‌کنند، مفید می‌باشند. با استفاده از این امکانات کاربر اطمینان می‌یابد که فرد دیگری از وجود آن برنامه‌های خاص اطلاع نخواهد یافت. بدین‌ترتیب برنامه‌های مزبور از گزند افراد غیرمجاز که شاید با استفاده از **Microsoft Windows Add/Remove Programs** یا **CCleaner** بخواهند به وجود آن‌ها پی ببرند، مصون خواهد ماند.


**مرحله ۴**.  برای تغییر نام برنامه مورد نظرتان بر روی  ![](/sbox/screen/ccleaner-en-1/54.png) **کلیک** کنید. اگر مایلید که آن برنامه فقط از فهرست مربوطه حذف شده ولی uninstall نشود، بر روی ![](/sbox/screen/ccleaner-en-1/55.png)**کلیک** کنید.


<a name="5.2"></a>
## ۵.۲ غیرفعال کردن برنامه خود راه‌انداز با استفاده از CCleaner ##

برنامه‌های خود راه انداز بگونه‌ای پیکربندی می‌شوند که با روشن شدن رایانه به اجرا درآیند. برنامه‌های این‌چنینی ممکن است باعث آهسته شدن سرعت رایانه، مصرف منابع محدود آن توسط این برنامه و در نهایت طولانی‌تر شدن زمان راه اندازی اولیه رایانه در هنگام روشن کردن شوند.


**مرحله ۲**. بر روی ![](/sbox/screen/ccleaner-en-1/50.png) **کلیک** کرده و سپس بر روی ![](/sbox/screen/ccleaner-en-1/56.png) **کلیک** کنید تا صفحه‌ای مشابه زیر نمایان شود:

![](/sbox/screen/ccleaner-en-1/57.png) 

*تصویر ۱۲: گزینه Tools که کادر Startup در آن دیده می‌شود. *


**مرحله ۳**. برنامه‌ای را از بین برنامه‌های موجود در فهرست کادر *Startup* **انتخاب** نموده و بر روی ![](/sbox/screen/ccleaner-en-1/58.png)  **کلیک** کنید تا به صورت غیرفعال درآید. بنابراین در بار بعدی که رایانه را روشن می‌کنید، برنامه مزبور به اجرا در نخواهد آمد.


<a name="5.3"></a>
## ۵.۳ پاک‌سازی فضاهای خالی موجود بر روی دیسک با استفاده از CCleaner ##

هنگامی که در ویندوز، فایلی را پاک می‌کنید، در واقع فقط آدرس ارجاع به آن فایل پاک می‌شود، اما داده‌ها عملاً بر سر جای خود باقی می‌مانند. گرچه فضایی که توسط آن داده‌ها اشغال شده است به مرور زمان و توسط داده‌های جدیدتر رونویسی خواهد شد، اما فردی که دارای مهارت لازم باشد می‌تواند تمامی یا حداقل بخش‌هایی از فایل‌های به اصطلاح پاک شده را بازسازی و احیا نماید؛ لذا بر جلوگیری از بروز چنین احتمالاتی می‌توان فضاهای خالی موجود بر روی دیسک به طور کامل پاک‌سازی کرد. **CCleaner** همچنین امکان پاک کردن **Master File Table** را برای شما فراهم می‌آورد.

**Master File Table (MFT)** فهرست (ایندکس) شامل نام تمامی فایل‌ها، آدرس آن‌ها، و سایر اطلاعات موجود بر روی رایانه است. زمانی که فایلی از طریق مایکروسافت ویندوز پاک می‌شود، این در واقع تنها آدرس آن فایل است که در ایندکس مذکور پاک شده است، اما محتویات آن فایل همچنان بر روی سخت دیسک باقی خواهد ماند. 

**توجه**: انجام پاک‌سازی کامل سخت دیسک و **Master File Table** مدت زمانی طولانی را به خود اختصاص می‌دهد. مدت این کار به تعداد دفعات عبوری که کاربر انتخاب کرده است بستگی دارد.

برای آماده سازی درایوی که قرار است آن را به طور کامل پاک‌سازی کنید، اقدامات زیر را می‌بایستی انجام دهید:

**مرحله ۱**. بر روی ![](/sbox/screen/ccleaner-en-1/61.png) **کلیک** کرده و پس از آن بر روی  ![](/sbox/screen/ccleaner-en-1/62.png)  **کلیک** کنید تا کادر *Drive Wiper* (پاک کننده درایو) فعال شود.

**مرحله ۲**. بر روی  *Wipe* ![](/sbox/screen/ccleaner-en-1/04.png) **کلیک** کنید تا فهرست کرکره ای فعال شود، سپس یا گزینه  *Free Space*  (برای ایجاد فضای خالی بر روی دیسک) یا گزینه *Entire drive (All data will be erased)* (پاک کردن تمامی داده ها) را انتاخب کرده و در مرحله بعد از فهزست کرکره ای  *Security*  گزینه  ![](/sbox/screen/ccleaner-en-1/59.png) **انتخاب** کنید.

**Warning**: Only select the *Entire drive (All data will be erased)* item if you are *completely* certain that you want your documents, files and folders *and* free space erased.

**اخطار**: گزینه *Entire drive (All data will be erased)* را در صورتی انتخاب کنید که کاملا مطمئن هستید که می خواهید تمامی فایلهای متنی، فایلها، و پوشه ها و همچنین فضای خالی بر روی دیسک پاکسازی شود.

**مرحله ۳**. بر روی مربع مربوط به نام درایوی که قرار است پاکسازی شود **کلیک** کرده و  ![](/sbox/screen/ccleaner-en-1/64.png) را فعال کنید. پنجره ای مشابه زیر نمایان خواهد شد:

![](/sbox/screen/ccleaner-en-1/65.png)

*تصویر ۳: کادرDrive Wiper که گزینه های مربوطه در آن فعال می باشند.* 

**Step 4**. **Click** ![](/sbox/screen/ccleaner-en-1/64.png) to begin wiping your selected drive(s).

**مرحله ۴**. بر روی ![](/sbox/screen/ccleaner-en-1/64.png) **کلیک** کنید تا عملیات پاکسازی درایوهای انتخاب شده آغاز گردد.

<a name="5.4"></a>
## ۵.۴ سؤالات رایج و مرور مطالب آموخته شده ##

به نظر النا و نیکولای، برنامه **CCleaner** ساده و و کار کردن با آن راحت است. اما برای آن‌ها هنوز سؤالاتی در مورد چگونگی و زمان استفاده از برنامه مطرح است. 


<div class="background" markdown="1">

**سؤال**: اگر برنامه **CCleaner** را از روی رایانه uninstall کنم آیا فایل و اطلاعاتی که با کمک این برنامه پاک شده‌اند، به همان ترتیب باقی خواهند ماند؟



**جواب**: بلی. چنانچه برنامه **CCleaner** را به طور صحیح تنظیم کرده باشید، فایل‌هایی را که از طریق آن پاک کرده‌اید، برای همیشه غیرقابل بازیابی خواهند بود. 


**سؤال**. اگر برنامه **CCleaner** را بر روی یک حافظه USB کپی کنم، آیا می‌توانم آن را در رایانه های موجود در کافه های اینترنتی مورد استفاده قرار دهم؟ چه دلیلی وجود دارد که نتوانم از آن بدین طریق استفاده کنم؟


**جواب**: بلی. **CCleaner** دارای نسخه‌ی قابل حمل نیز هست (لطفاً به بخش **CCleaner - Portable** از صفحه دریافت به آدرس [**www.piriform.com/ccleaner/builds**](http://www.piriform.com/ccleaner/builds) رجوع کنید. اگر کافه اینترنتی که به آن مراجعه کرده‌اید به شما اجازه دهد تا برنامه دلخواهتان را از روی USB به اجرا درآورید، در آن صورت می‌توانید از **CCleaner** برای پاک کردن جلسات کاری خود استفاده نمایید. با وجود این مراقب باشید که ممکن است در کافه اینترنتی، تحت نظر باشید. همچنین ممکن است با قرار دادن درایو USB خود در رایانه کافه اینترنتی، آلودگی ویروسی پیدا کنید.


**سؤال**: اگر فقط یک بار عبور برای **CCleaner** تعیین کنم، آیا این احتمال وجود دارد که فردی بتواند اطلاعات پاک‌سازی شده من را بازیابی کند؟ حال اگر 7 دفعه عبور تعیین کنم، چه می‌شود؟


**جواب**: چه سؤال خوبی! هرچه تعداد دفعات عبور رونویسی بر روی داده‌های پاک شده بیشتر باشد، شانس بازیابی و احیاء آن‌ها کمتر خواهد شد. اما، افزایش تعداد دفعات رونویسی، مدت زمان مراحل پاک‌سازی را طولانی‌تر می‌کند. 


**سؤال**: آیا پاک‌سازی **رجیستری ویندوز** برای از بین بردن علایم آشکار برنامه‌هایی که به طور موقت بر روی رایانه‌ام نصب کرده و استفاده نموده‌ام کافی است؟


**جواب**: بلی. بهتر آنست که تمامی فایل‌های موقتی را پاک کرده و **رجیستری ویندوز** را پاک‌سازی کنید تا تمامی رد پاهای نرم‌افزارها و عملیاتی را که توسط آن‌ها انجام داده‌اید، از بین برود. با این حال، چنانچه زمان شما محدود است، پاک کردن **رجیستری ویندوز**، شروع مناسبی است.


</div>


<a name="5.5"></a>
### ۵.۵ سؤالاتی برای مرور مطالب آموخته شده ###

- **CCleaner** چه اطلاعاتی را از روی رایانه‌ی شما پاک می‌کند؟
- **CCleaner** چگونه این کار را انجام می‌دهد؟
- تعداد دفعات عبور برای رونویسی بر روی داده‌های پاک شده، چه تفاوت‌هایی به وجود می‌آورد؟ 
- منظور از **رجیستری ویندوز** چیست؟ و چرا پاک‌سازی آن توصیه می‌شود؟
- پیش از پاک‌سازی **رجیستری ویندوز**، چه کاری بایستی انجام شود؟



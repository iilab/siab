

---

lang: fa
community: guide
type: tools
legacy: True
child: False
os: windows
weight: 009
title: CCleaner - Secure File Deletion and Work Session Wiping

---

**صفحه‌ی اول تارنما**

[**www.ccleaner.com**](http://www.ccleaner.com)
 
**نیازهای رایانه ای**

- قابل اجرا در تمامی نسخه‌های ویندوز

**نسخه‌ی استفاده شده در این راهنما**

- 4.03

**مجوز**

- رایگان افزار

**منابع مورد نیاز برای مطالعه**

**کتابچه راهنما** فصل ششم [**. چگونگی از بین بردن اطلاعات محرمانه**](chapter-6)

**سطح فراگیری:**: ۱- مبتدی، **۲- متوسط**، ۳- میانه، ۴- باتجربه، ۵- پیشرفته

**زمان مورد نیاز برای فراگیری و شروع به استفاده از این نرم افزار**: ۱۵ دقیقه

**آنچه در این راهنما خواهید آموخت**:

- امکان از بین بردن کامل ردپای تمامی فعالیت‌های رایانه ای و فایل موقتی ذخیره شده بر روی رایانه 

- امکان **پاک‌سازی کامل فضای خالی دیسک‌های** متصل به رایانه 

- امکان پاک‌سازی **رجیستری ویندوز**

- امکان اعمال **کنترل و تصمیم گیری در مورد اینکه چه برنامه‌هایی در هنگام روشن شدن رایانه** می‌باید به اجرا درآید.




**GNU Linux, Mac OS و سایر برنامه های هم سازگار با Microsoft Windows**


یکی دیگر از ابزارهای بسیار خوب برای پاک کردن فایل‌های موقتی و خرد و غیرقابل استفاده کردن فایل‌های حاوی اطلاعات حساس، که با سیستم عامل‌های **ویندوز** و **گنو لینوکس** سازگاری نیز دارد نرم‌افزار [**BleachBit**](http://bleachbit.sourceforge.net/) است. **BleachBit** می‌تواند فایل‌های موقتی را در اثر کار با بیش از ۷۰ برنامه کاربردی مشهور ایجاد می‌شود، و همچنین فایل‌های موقتی ایجاد شده توسط سیستم عامل را به طور کامل پاک‌سازی کند. این برنامه به کاربر امکان می‌دهد تا فضای خالی موجود بر روی دیسک را نیز پاک‌سازی کامل نماید. **BleachBit** نرم‌افزار متن باز بوده و دارای نسخه‌ی قابل حمل نیز می‌باشد. این برنامه به بیش از ۳۲ زبان مختلف در اختیار کاربران می‌باشد. کاربران **اوبونتو لینوکس** نیز می‌توانند به راهنمای [Cleaning up all those unnecessary junk files…](http://ubuntuforums.org/showthread.php?t=140920) مراجعه کنند تا اطلاعات بیشتری در مورد پاک‌سازی سیستم‌های رایانه ای خویش کسب نمایند.

برای کاربران **مک**، استفاده از رایگان افزارهای شرکت نرم افزاری [تایتانیوم] (http://www.titanium.free.fr/) to با عناوین **OnyX** و **Maintenance** توصیه می‌شود. در سیستم عامل مک برای آنکه بتوان محتویات سطل زباله را به طور کامل پاک‌سازی نمود کافی است که *Finder* را اجرا کرده و منوی *Finder > Secure Empty Trash..* انتخاب کنید. سطل زباله را همواره می‌توان به طور ایمن تخلیه نمود. برای اجرای آن به قسمت preferences برنامه *Finder* مراجعه کرده و در برگه *Advance* مربع کنار *Empty Trash securely* را علامت بزنید. جهت پاک‌سازی کامل فضای خالی موجود بر روی دیسک، برنامه‌ی کاربردی سیستمی *Disk Utility* را اجرا کرده، سپس برگه *Erase* را انتخاب و پس از آن بر روی دکمه *Erase Free Space..* کلیک کنید.




### ۱.۱ نکاتی که پیش از شروع کار با CCleaner باید از آن آگاه باشید ###

تنظیمات پیش‌فرض سیستم رایانه‌ی شما یا مرورگر اینترنتی که از آن استفاده می‌کنید، به صورت خودکار اطلاعاتی را از درون رایانه جمع آوری کرده و ردپاهایی را نیز از خود به جا می‌گذارد. بدین ترتیب این امکان برای فرد یا افراد غیر مجاز حرفه ای فراهم می‌شود تا اعمال رایانه ای شما را دنبال کنند - نه مانند شکارچی ای که صید خود را تعقیب می کند. هر بار که از مرورگر اینترنت یا برنامه کلمه پرداز و نرم‌افزارهای کاربردی دیگر نصب شده بر روی رایانه استفاده کنید، داده‌ها و فایل‌های موقتی ایجاد شده ناشی از کار با آن‌ها در مکانی بر روی رایانه شما ذخیره می‌شوند. حتی فهرستی از فایل‌های متنی که مرور کرده، یا صفحات وبی که بدان‌ها مراجعه کرده‌اید، نیز ایجاد می‌شود. به عنوان مثال هر بار که آدرس یک تارنما را در نوار آدرس مرورگر خود تایپ نمایید، لیستی از آدرس‌هایی که با حروف اول نام تارنما مذکور آغاز می‌شود، پدیدار می‌گردند. مانند تصویر زیر:

![](/sbox/screen/ccleaner-en-1/00.png)

*تصویر ۱: نوار آدرس یک مرورگر اینترنت که URL های مختلف در آن دیده می‌شود. * 

اگرچه تاریخ نگار مرورگرها از ویژگی‌هایی است که در نظر کاربر بسیار مفید محسوب می‌شود، اما از طرف دیگر با بودن آن این امکان نیز برای دیگران فراهم می‌شود تا از تارنماهایی که بدان‌ها مراجعه کرده‌اید آگاهی پیدا کنند. علاوه بر این، داده‌های برگرفته از تصاویر موجود در صفحات وب مرور شده توسط شما که می‌تواند شامل پیام‌های رایانامه و اطلاعات تایپ شده در فرم‌های الکترونیک باشد نیز می‌تواند اطلاعات شما را در معرض دید دیگران قرار دهد.

جهت از بین بردن فایل‌های موقتی که در طی استفاده از برنامه‌های کاربردی مختلف ایجاد می‌شوند می‌بایستی به شاخه محتوی برنامه مورد نظر رجوع کرده و پس از شناسایی فایل‌های موقتی، به پاک کردن آن‌ها اقدام کرد. اما برنامه **CCleaner** اجرای این عمل را ساده نموده و با ایجاد فهرستی از برنامه‌های مزبور به شما امکان می‌دهد تا برنامه یا برنامه‌هایی را که مایلید فایل‌های موقتی مرتبط با آن‌ها پاک‌سازی شود، انتخاب نمایید.


**نکته مهم**: درست است که **CCleaner** فقط فایل‌های موقتی را از روی رایانه‌ی شما پاک می‌کند و به اسناد و سایر فایل‌های متنی کاری ندارد، اما اکیداً توصیه می‌شود که همواره نسخه‌ی پشتیبان به-روز شده‌ای از اسناد خود تهیه نمایید (جهت کسب اطلاعات بیشتر برای تهیه نسخه‌ی پشتیبان لطفاً به **کتابچه راهنما**، [**فصل پنجم: چگونگی احیای اطلاعات از دست رفته مراجعه نمایید**](chapter-5).)

پس از اجرای **CCleaner** ممکن است محتوی موجود در تاریخ نگار مرورگر و همچنین تاریخ نگار مرتبط به اسنادی که مرور کرده‌اید، و همچنین رمزهای عبور ذخیره شده، پاک شود. این دقیقاً همان کاری است که این ابزار بر عهده دارد: محدود کردن راه‌های آلوده شدن یا تحت نظارت قرار گرفتن سیستم رایانه‌ی شما.





---

lang: fa
community: guide
type: tools
legacy: True
child: True
os: windows
weight: 2
depth: 3
title: How to Delete Temporary Files in CCleaner

---

در این بخش، با چگونگی پاک کردن کلیه فایل‌های موقتی که توسط **ویندوز** و اکثر برنامه‌های کاربردی که در رایانه‌ی خود از آن‌ها بهره می‌گیرید، ایجاد می‌شوند آشنا خواهید شد.


*مرحله ۱*. بر روی نمایه ![](/sbox/screen/ccleaner-en-1/13.png) **کلیک** کرده یا Start > Programs > CCleaner را **انتخاب** کنید تا رابط کاربری اصلی **CCleaner** **فعال** شود.

*مرحله ۲*. بر روی![](/sbox/screen/ccleaner-en-1/18.png) **کلیک** کنید تا صفحه ای مشابه شکل زیر ظاهر شود.


![](/sbox/screen/ccleaner-en-1/19.png) 


*تصویر ۱: رابط کاربری اصلی CCleaner که کادر Cleaner در آن مشاهده می‌شود. *


پنجره *Cleaner* حاوی دو قسمت متفاوت است. بخش سمت چپ آن دارای دو برگه *Windows* و *Application*، و بخش سمت راست آن فضای خالی برای به نمایش درآوردن اطلاعات یا نتایج حاصل از یک عملیات پاک‌سازی خاص را به کاربر نشان می‌دهد. دکمه های *Analyze* و *Run Cleaner* در قسمت پایینی این فضای خالی قرار دارند.


![](/sbox/screen/ccleaner-en-1/20.png) 


*تصویر ۲. برگه های Windows و Applications را ملاحظه می‌کنید که تمامی گزینه های موجود در آن‌ها علامت خورده‌اند. *


**توجه**: با انجام قدم به قدم مراحل زیر، فایل‌های موقتی مرتبط با اقلامی که در برگه های *Windows* و *Applications* علامت زده شده است، پاک خواهد شد. با توجه به اینکه کاربران مختلف برنامه‌های متفاوتی بر روی رایانه‌ی خود نصب می‌کنند، فهرست برنامه های کاربردی شما ممکن است با آنچه که در *تصویر ۲* ملاحظه می‌شود تفاوت داشته باشد. 


**مرحله ۳**. تولبارهای باز شونده برگه های *Windows* و *Applications* را به سمت پایین حرکت داده و گزینه های مربوط به بخش *Advanced* را نیز علامت بزنید. با علامت خوردن برخی گزینه‌ها، پنجره هشدار دهنده ای ظاهر می‌شود که پیامدهای ناشی از علامت خوردن هر یک از آن گزینه‌ها را به کاربر گوشزد می‌کند.


![](/sbox/screen/ccleaner-en-1/21.png)


*تصویر ۳: نمونه‌ای از پیام‌های هشدار*

**توجه**: تمامی گزینه های برگه های *Windows* و *Applications* را علامت بزنید تا فایل‌های موقتی مرتبط به آن‌ها کاملاً پاک‌سازی شوند. در هر صورت لازم است بدانید که کدام تنظیمات و پیکربندی‌ها در حال پاک شدن هستند. بر روی  ![](/sbox/screen/ccleaner-en-1/22.png) **کلیک** کنید تا تمامی پیغام ها بسته شده و پروسه پاکسازی فایلهای موقتی ادامه یابد. 


**مرحله ۴**. بر روی  ![](/sbox/screen/ccleaner-en-1/23.png)  **کلیک** کنید تا فهرستی از فایل‌های موقتی مختلف موجود برای پاک شدن به نمایش درآید.


**نکته**: پیش از انجام مراحل پاک‌سازی، برنامه‌های کاربردی در حال اجرا را ببندید. چنانچه آن‌ها را به حال خود بگذارید، **CCleaner** ممکن است قادر نباشد تا تمامی فایل‌های موقتی مرتبط با آن‌ها را پاک کند، و ممکن است صفحه‌ی اخطار مشابه آنچه در تصویر ۴ ملاحظه می‌کنید ظاهر شود:

![](/sbox/screen/ccleaner-en-1/24.png)

*تصویر ۴. نمونه‌های اخطارهایی که در مورد بستن برنامه‌های کاربردی فعال مانند Firefox/Mozilla به کاربر داده می‌شود*.

**مرحله ۵**. بر روی  ![](/sbox/screen/ccleaner-en-1/25.png) **کلیک** کنید تا ادامه فهرست فایل‌های موجود برای پاک شدن را مشاهده نمایید.

![](/sbox/screen/ccleaner-en-1/26.png)

*تصویر ۵. نمونه‌ای از فهرست فایل‌هایی موقتی موجود برای پاک شدن*


**توجه**: **CCleaner** تنها فایل‌های موقتی را که پس از هر بار استفاده از برنامه‌های کاربردی ایجاد می‌شوند پاک می‌کند و کاری به خود برنامه کاربردی ندارد. به عنوان مثال در *تصویر 5*؛ *برنامه‌های کاربردی – مجموعه برنامه‌های Office 2003* - همچنان به صورت نصب شده بر روی رایانه باقی می‌ماند ولی فایل‌های موقتی مرتبط با آن‌ها پاک شده است. با این وجود، جهت استفاده از **CCleaner** برای uninstall کردن برنامه، می‌توانید به بخش [**گزینه های پیشرفته، بخش سؤالات رایج و مرور مطالب آموخته شده**](ccleaner_faq), و بخش **۵.۱ چگونگی Uninstall کردن برنامه‌های کاربردی با استفاده از نرم‌افزار CCleaner** مراجعه کنید. .


**مرحله ۶**. بر روی دگمه ![](/sbox/screen/ccleaner-en-1/27.png) **کلیک** کنید تا پنجره زیر به نمایش درآید: 

![](/sbox/screen/ccleaner-en-1/28.png)

*تصویر ۶: پنجره تأیید*


**مرحله ۷**. بر روی ![](/sbox/screen/ccleaner-en-1/22.png) **کلیک** کنید تا فایل‌های موقتی به ترتیبی که در زیر مشاهده می‌کنید پاک شوند. پس از تکمیل پاک‌سازی، نتایج ممکن است مشابه صفحه‌ی زیر باشد:

![](/sbox/screen/ccleaner-en-1/29.png)

*تصویر ۷: نتایج حاصل از پاک‌سازی فایل*


اکنون موفق شده‌اید تا با کمک **CCleaner** فایل‌های موقتی ایجاد شده توسط *ویندوز* و *برنامه‌های کاربردی* را به طور کامل پاک‌سازی نمایید.



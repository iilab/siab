

---

lang: fa
community: guide
type: tools
legacy: True
child: True
os: windows
weight: 3
depth: 3
title: How to Encrypt and Decrypt Text and Files

---

فهرست مطالب این صفحه عبارتند از:

- [**۴-۰- شیوه‌ی رمزگذاری رایانامه‌ها (ایمیل) با استفاده از برنامه‌ی gpg4usb**](#4.0)
- [**۴-۱- شیوه‌ی رمزگشایی رایانامه‌ها (ایمیل) با استفاده از برنامه‌ی gpg4usb**](#4.1)
- [**۴-۲- شیوه‌ی رمزگذاری فایل‌ها با استفاده از برنامه‌ی gpg4usb**](#4.2)
- [**۴-۳- شیوه‌ی رمزگشایی فایل‌ها با استفاده از برنامه‌ی gpg4usb**](#4.3)

-------

<a name="4.0"></a>
## ۴-۰- شیوه‌ی رمزگذاری رایانامه‌ها (ایمیل) با استفاده از برنامه gpg4usb ##

فرآیند رمزگذاری رایانامه‌ها (ایمیل) ساده و سریع است. در مثالی که در زیر می‌آید، طرلان یک رایانامه (ایمیل) را بری دوستش سلما با انجام کارهای زیر رمزگذاری می‌کند:

**مرحله‌ی ۱**. روی ![](/sbox/screen/gpg4usb-en/03.png) **دو بار کلیک** کنید تا میز فرمان **gpg4usb** باز شود.

**مرحله‌ی ۲**. رایانامه‌ی (ایمیل) خود را مطابق با آن‌چه که در مثال زیر دیده می‌شود **بنویسید**.

![](/sbox/screen/gpg4usb-en/19.png)

*تصویر ۱: میز فرمان gpg4usb مثالی از یک رایانامه (ایمیل) را نمایش می‌دهد.*

**مرحله‌ی ۳**. گیرنده‌ی رایانامه‌ی (ایمیل) خود را انتخاب کنید.

![](/sbox/screen/gpg4usb-en/20.png)

*تصویر ۲: میز فرمان gpg4usb که گیرنده‌ی رایانامه در آن با رنگ سیاه مشخص شده است.*

**توجه**: می‌توانید رایانامه (ایمیل) مورد نظرتان را برای بیش از یک نفر رمزگذاری کنید. برای این کار تنها کافی است در قاب *Encrypt for* بیش از یک رایانامه را انتخاب کنید.

**مرحله‌ی ۴**. روی ![](/sbox/screen/gpg4usb-en/21.png) کلیک کنید تا رایانامه‌ی (ایمیل) شما مطابق تصویر زیر رمزگذاری شود:

![](/sbox/screen/gpg4usb-en/22.png)

*تصویر ۳: میز فرمان gpg4usb یک رایانامه‌ی (ایمیل) رمزگذاری شده را نمایش می‌دهد.*

**مرحله‌ی ۵**. روی ![](/sbox/screen/gpg4usb-en/23.png) کلیک کنید تا تمامی رایانامه‌های (ایمیل) رمزگذاری شده انتخاب شود. سپس روی ![](/sbox/screen/gpg4usb-en/24.png) کلیک کنید تا رایانامه‌ی (ایمیل) مربوطه در حافظه ذخیره شود.

**توجه**: برای انجام این کار هم‌چنین می‌توان از کلیدهای میان‌بر **Ctrl + E** استفاده کنید.

**مرحله‌ی ۶**. شناسه‌ی رایانامه‌ی (ایمیل) خود را باز کنید و یک رایانامه (ایمیل) بسازید. پس از آن رایانامه‌ی (ایمیل) موجود در حافظه را در آن **paste** کنید تا تصویری مشابه زیر نمایان شود:

![](/sbox/screen/gpg4usb-en/25.png)

*تصویر ۴: مثالی از یک رایانامه (ایمیل) رمزگذاری شده توسط برنامه‌ی gpg4usb که در شناسه‌ی Gmail چسبانیده (Paste) شده است.*

**توجه**: فایل‌های دارای قالب **Rich Text Formats یا **RTF می‌توانند قالب رایانامه‌ی (ایمیل) رمزگذاری شده را به هم بریزند، بنابراین بهتر است تا رایانامه‌ی (ایمیل) خود را قالب متن ساده (Plain Text) به رشته تحریر در آورید. برای تبدیل کردن **RTF** به متن ساده در **Gmail** کافی است روی ![](/sbox/screen/gpg4usb-en/26.png) **کلیک** کنید تا نوار ابزار تغییر قالب در بالای کادر رایانامه (ایمیل) ظاهر شود.


<a name="4.1"></a>
## ۴-۱- شیوه‌ی رمزگشایی رایانامه‌ها (ایمیل) با استفاده از برنامه‌ی gpg4usb ##

برای رمزگشایی یک رایانامه‌ی (ایمیل) رمزگذاری شده، کارهای زیر را انجام دهید:

**مرحله‌ی ۱**. روی ![](/sbox/screen/gpg4usb-en/03.png) **دو بار کلیک** کنید تا برنامه‌ی **gpg4usb** اجرا شود.

**مرحله‌ی ۲**. ابتدا شناسه‌ی رایانامه‌ی (ایمیل) خود و سپس رایانامه‌ی (ایمیل) مورد نظر را **باز** کنید.

**مرحله‌ی ۳**. رایانامه (ایمیل) رمزگذاری شده را **انتخاب**، **کپی** و در داخل برگه‌ی *untitled1.txt* میز فرمان برنامه‌ی **gpg4usb**  Paste کنید.

![](/sbox/screen/gpg4usb-en/27.png)

*تصویر ۵: میز فرمان برنامه‌ی gpg4usb که در آن می‌توان رایانامه‌ای (ایمیل) را که قرار است رمزگشایی شود مشاهده کرد.*

**توجه**: اگر همان طور که در *تصویر ۶* می‌بینید، متن رمزگذاری شده با خط جداکننده مضاعف ظاهر شود، ممکن است برنامه‌ی **gpg4usb** قادر نباشد آن را به صورت خودکار رمزگشایی کند. برای حذف کردن این **خطوط مضاعف مجزا کننده**، در منوی **Edit** گزینه‌ی *Remove double Linebreaks* را انتخاب کرده و به روند رمزگشایی با انجام **مرحله‌ی ۴** ادامه دهید.

![](/sbox/screen/gpg4usb-en/28.png)

*تصویر ۶: در میز فرمان برنامه‌ی gpg4usb رایانامه‌ای (ایمیل) را برای رمزگشایی شدن با خطوط مجزا کننده مضاعف می‌بینید.*

**مرحله‌ی ۴**. روی ![](/sbox/screen/gpg4usb-en/29.png) **کلیک** کرده و رمز عبوری را که در هنگام ایجاد کردن یک جفت کلید انتخاب کرده‌اید وارد کنید. 
 
![](/sbox/screen/gpg4usb-en/30.png)

*تصویر ۷: پنجره‌ی درخواست رمز عبور*

**مرحله‌ی ۵**. روی ![](/sbox/screen/gpg4usb-en/09.png) **کلیک** کنید تا میز فرمان برنامه‌ی **gpg4usb** (تصویر ۲) فعال گردد.


<a name="4.2"></a>

## ۴-۲- شیوه‌ی رمزگذاری فایل‌ها با استفاده از برنامه‌ی gpg4usb ##

مراحل رمزگذاری یک فایل همانند مراحل رمزگذاری رایانامه‌ها است. در مثالی که در ادامه ملاحظه می‌کنید، سلما با استفاده از کارهای زیر، یک فایل را برای طرلان رمزگذاری خواهد کرد:

**مرحله‌ی ۱**. روی ![](/sbox/screen/gpg4usb-en/03.png) **دو بار کلیک** کنید تا برنامه‌ی **gpg4usb** اجرا شود.

**مرحله‌ی ۲**. روی  ![](/sbox/screen/gpg4usb-en/31.png) **کلیک** کنید تا پنجره زیر باز شود. 

![](/sbox/screen/gpg4usb-en/32.png)

*تصویر ۸. پنجره رمزگذاری/رمزگشایی فایل که گزینه‌ی رمزگشایی در آن به صورت پیش فرض فعال است.*


**مرحله‌ی ۳**. گزینه‌ی *Encrypt* را انتخاب کنید و روی ![](/sbox/screen/gpg4usb-en/33.png) **کلیک** کنید تا پنجره‌ی زیر باز شود.

![](/sbox/screen/gpg4usb-en/34.png)

*تصویر ۹: پنجره‌ی Open File برای انتخاب فایلی که می‌خواهید رمزگذاری شود*

**مرحله‌ی ۴**. برای انتخاب فایلی که می‌خواهید آن را رمزگذاری کنید روی ![](/sbox/screen/gpg4usb-en/35.png) **کلیک** کنید تا مطابق شکل زیر به پنجره‌ی *Encrypt / Decrypt* برگردید.

![](/sbox/screen/gpg4usb-en/36.png)

*تصویر ۱۰: پنجره‌ی Encrypt / Decrypt File را همراه با فایل انتخاب شده برای رمزگذاری را می‌بینید.*

**مرحله‌ی ۵**. روی ![](/sbox/screen/gpg4usb-en/09.png) **کلیک** کنید تا صفحه‌ی زیر باز شود.

![](/sbox/screen/gpg4usb-en/38.png)

*تصویر ۱۱. جعبه گفتگوی تایید (Done)*

جعبه گفتگوی تایید (Done) محل قرار گرفتن فایلی که به تازگی رمزگذاری شده را نشان می‌دهد. فایل رمزگذاری شده را هم‌چنین می‌توان از طریق پسوند فایل *.asc* شناسایی کرد، به عنوان مثال *Technical White Paper.doc.asc*.

**مرحله‌ی ۶**. روی ![](/sbox/screen/gpg4usb-en/09.png) کلیک کنید تا روند رمزگذاری فایل کامل شود. 

**توجه**:‌ شما می‌توانید رایانامه‌ای (ایمیل) که می‌خواهید همراه فایل رمزگذاری شده بفرستید را به صورت جداگانه رمزگذاری نمایید.

**مرحله‌ی ۷**. شناسه‌ی رایانامه‌ی (ایمیل) خود را باز کنید. به مسیری که جعبه‌ی گفتگوی تایید (Done) نشان داده است را بروید (تصویر ۱۱) و فایل رمزگذاری شده را همان‌گونه که هر فایل دیگری را به رایانامه (ایمیل) خود پیوست می‌کنید، پیوست کنید.

**نکته‌ی مهم**:‌ توجه داشته باشید که نام فایل **رمزگذاری نشده است**. مطمئن شوید که این نام هیچ‌گونه اطلاعات مهمی را افشا نمی‌کند. به علاوه فراموش نکنید که یک نسخه رمزگذاری شده از فایل هم‌چنان روی دیسک شما باقی می‌ماند.  

<a name="4.3"></a>
## ۴-۳- شیوه‌ی رمزگشایی فایل‌ها با استفاده از برنامه‌ی gpg4usb ##

در مثالی که در پی می‌آید، طرلان فایلی را که سلما برایش فرستاده است، با انجام کارهای زیر رمزگشایی خواهد کرد:

**مرحله‌ی ۱**. روی ![](/sbox/screen/gpg4usb-en/03.png) **کلیک** کنید تا برنامه‌ی **gpg4usb** به اجرا کنید.

**مرحله‌ی ۲**. ابتدا شناسه‌ی رایانامه‌ی (ایمیل) خود را باز کنید، سپس رایانامه‌ی (ایمیل) مربوطه را باز و فایل پیوست را دریافت کنید.  

**نکته**: اگر مخاطب شما رایانامه‌ای (ایمیل) را همراه با فایل رمزگذاری شده برایتان فرستاده است، می‌توانید آن رایانامه (ایمیل) را با استفاده از روشی که در بخش [**۱-۴- شیوه‌ی رمزگشایی رایانامه‌ها (ایمیل) با استفاده از برنامه‌ی gpg4usb**](gpg4usb-encryptdecrypt#4.1) آن را باز کنید

**مرحله‌ی ۳**. در میز فرمان برنامه‌ی **gpg4usb** (تصویر ۱)، روی ![](/sbox/screen/gpg4usb-en/31.png) کلیک کنید تا پنجره‌ی **Encrypt / Decrypt File** (تصویر ۱۲) باز شود.

**مرحله‌ی ۴**. روی ![](/sbox/screen/gpg4usb-en/33.png) **کلیک** کنید تا مسیر فایل رمزگذاری شده را مشخص کنید:

![](/sbox/screen/gpg4usb-en/37.png) 

*تصویر ۱۲: پنجره‌ی Encrypt / Decrypt که مسیر فایل رمزگذاری شده در آن دیده می‌شود.*

**مرحله‌ی ۵**. روی ![](/sbox/screen/gpg4usb-en/09.png) **کلیک** کنید.

![](/sbox/screen/gpg4usb-en/39.png) 

*تصویر ۱۳: جعبه گفتگوی تایید (Done) که محل فایل رمزگشایی شده در آن دیده می‌شود.*

**نکته‌ی مهم**: اگر در کافی‌نت یا محلی از رایانه‌ای استفاده می‌کنید که سایر افراد به آن دست‌رسی دارند، بهتر است فایل دارای پسوند *.asc* را در حافظه‌ی USB یا درایو قابل حمل خود کپی کرده و آن را با خود ببرید تا بتوانید در محلی امن رمزگشایی کنید.


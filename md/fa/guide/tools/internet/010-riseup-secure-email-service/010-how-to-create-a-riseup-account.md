

---

lang: fa
community: guide
type: tools
legacy: True
child: True
os: internet
weight: 1
depth: 3
title: How to Create a RiseUp Account

---

سرفصل عناوین این بخش عبارتند از:

- [**۲.۰ روشهای مختلف ثبت اکانت RiseUp**](#2.1)
- [**۲.۱ فرم اطلاعات اکانت**](#2.1)
- [**۲.۲ فرم رمز عبور**](#2.2)
- [**۲.۳ فرم راهنمایی دوجانبه**](#2.3)
- [**۲.۴ فرم فعال سازی**](#2.4)

-------


<a name="2.0"></a>
## ۲.۰ روشهای مختلف ثبت اکانت **RiseUp** ##

سه روش مختلف برای ثبت اکانت ایمیل **RiseUp** وجود دارد. هر روش به جای خود تلاش و صرف وقت متفاوتی را می طلبد.

۱) افراد و یا نهادها توسط دو عضو دارای اکانت **RiseUp** دعوت به عضویت می شوند. این روش مستلزم آنست که هریک از دو نفر برای شما یک کد جداگانه دعوت ارسال دارند. برای آنکه ببینید این کدها چگونه ایجاد می‌شوند، به [**بخش ۴.۳ صفحه دعوت ها**](/en/hands-guide-content/42-messaging-groups#4.3)  مراجعه نمایید. 

۲) درخواست بازکردن اکانت را مستقیماً به تیم **RiseUp** ارسال نمایید. توجه داشته باشید که **RiseUp** معمولاً با اتکا به هدایای نقدی و اشتیاق و نیت پاک افراد داوطلب مدیریت می‌شود – و این روش دریافت اکانت به شکیبایی و زمان نیاز دارد.

۳) به شرکت کنندگان در جلسات آموزشی **RiseUp** کدهای دعوت داده خواهد شد. این کدها بصورت نسخه های چاپی و همراه با مجموعه ابزار **Security in a Box** در اختیار متقاضیان قرار می گیرد.

پس از آنکه کدهای دعوت را دریافت نمودید، مراحل زیر را انجام دهید تا اکانت رایگان **RiseUp** خود را ثبت نمایید:

**مرحله ۱**. آدرس  [**https://mail.riseup.net**](https://mail.riseup.net) را در نوار آدرس مرورگر اینترنتی خود **تایپ** نمایید تا سایت **RiseUp** بصورت زیر ظاهر گردد:

![](/sbox/screen/riseup-en/01.png)

*تصویر ۱: صفحه https://mail.riseup.net/ page*


**توجه**: وجود ***s*** در آدرس *http**s**://*  نشانگر آنست که شما اکنون از طریق یک مسیر رمزنگاری شده **Secure Socket Layer** (**SSL**) به ارتباط می پردازید، و پیغام  ![](/sbox/screen/riseup-en/02.png)  در قسمت بالای کادر متنی لاگین ظاهر خواهد شد.

برای کسب اطلاعات بیشتر در این باره، لطفاً به کتابچه راهنما، فصل [**۷. چگونگی حفظ حریم شخصی در ارتباطات اینترنتی**](/chapter-7) یا به آدرس  [**https://help.riseup.net/security**](https://help.riseup.net/security) مراجعه کنید.

**مرحله ۲**. بر روی  ![](/sbox/screen/riseup-en/03.png) **کلیک** کنید تا صفحه *Request account* (درخواست اکانت) مطابق تصویر زیر فعال شود:

![](/sbox/screen/riseup-en/04.png)

*تصویر ۲. صفحه Request an email account (درخواست اکانت ایمیل)*


**مرحله ۳**. بر روی  ![](/sbox/screen/riseup-en/05.png) **کلیک** کنید تا صفحه *Request an email account - About our email service* (درخواست اکانت ایمیل – در باره خدمات ایمیل ما) برنامه **RiseUp** ظاهر شود. 


**نکته مهم**: برای آنکه عملیات مربوط به ایجاد اکانت **RiseUp** به پیش برود، می بایستی گزینه های زیر را فعال کنید. 


**مرحله ۴**. پس از آنکه خط مشی های مختلف برنامه **RiseUp** را مطالعه نمودید، مربع های مربوطه را علامت بزنید تا گزینه های  *I accept riseup.net's social contract.* (با قرارداد اجتماعی riseup.net موافقم)،  *I accept riseup.net's privacy policy.* (خط مشی حفظ حریم شخصی riseup.net را می پذیرم، و  *I accept riseup.net's terms of service.* (شریط استفاده از خدمات riseup.net را قبول دارم) فعال شوند.

**مرحله ۵**. بر روی ![](/sbox/screen/riseup-en/05.png) **کلیک** کنید تا با پر کردن فرمهای آنلاین: *Account information*، *Password*، *Mutual aid*  و *Activation* ایجاد اکانت **RiseUp** شما آغاز شود.



<a name="2.1"></a>
### ۲.۱  فرم اطلاعات اکانت ###

**مرحله ۶**:‌یک نام عبور دلخواه برای اکانت خود انتخاب نمایید. این به عنوان آدرس لاگین و ایمیل شما در نظر گرفته خواهد شد. (در این راهنما، برای ایجاد اکانت ایمیل از نام 'ssayyed' استفاده می‌کنیم بنابراین ایمیل فرضی ما بصورت  [**ssayyed@riseup.net**](mailto:ssayyed@riseup.net) خواهد بود.)


**نکته مهم**:‌ در نام عبور انتخابی خود از ویرگول، نقطه، یا فاصله استفاده نکنید.


![](/sbox/screen/riseup-en/07.png)

*تصویر ۳: نمونه‌ای از یک فرم اطلاعات تکمیل شده*


**مرحله ۷**. پس از انتخاب یک نام کاربری منحصر بفرد، بر روی  ![](/sbox/screen/riseup-en/05.png) **کلیک** کنید تا به بخش فرم *رمز عبور* هدایت شوید.


**توجه**: چنانچه نام کاربری مشابه با آنچه شما انتخاب کرده اید وجود داشته باشد، از شما خواسته خواهد شد تا نام کاربری دیگری انتخاب نمایید.




<a name="2.2"></a>
## ۲.۲  فرم ایجاد رمز عبور ##

در فرم ایجاد *رمز عبور*، باید یک سؤال امنیتی و جواب آن، و یک رمز عبور قوی برای حفاظت از اکانت خود درست کنید، در غیراینصورت، اجازه نخواهید داشت تا به مراحل بعدی فرآیند ایجاد اکانت بروید. برنامه  **RiseUp** به این علت شما را تشویق به ایجاد سؤال امنیتی و جواب آن می‌کند که در صورت فرمواشی رمز عبور خود، بتوانید با پاسخ به آن امکان ورود مجدد به اکانت خود را بدست آورید. اما متاسفانه این روش خوش نیت، نوعی ریسک امنیتی نیز محسوب می شود.

به عنوان مثال، فرد مخالف شما فقط کافی است که پاسخ به سؤال امنیتی را حدس زده، یا رمز عبور جدیدی را که برای شما ارسال می شود، در بین راه بدزدد. قویاً توصیه می‌شود که پاسخ خود به سؤال امنیتی را جایی ذخیره نکنید تا احتمال خطر حدس زده شدن آن توسط افراد دیگر از بین برود. این کار را می‌توان با ضایع کردن دو کادری که در مثال زیر نشان داده شده‌اند انجام داد:

![](/sbox/screen/riseup-en/08.png)

*تصویر ۴:‌ نمونه‌ای از یک سؤال امنیتی و جواب ضایع شده در فرم ایجاد رمز عبور*


**اخطار**: این امر همچنین بدان معنی است که امکان ری ست (reset) کردن رمز عبور تقریباً غیر ممکن می شود. شما باید رمز عبور خود را بیاد بیاورید! این امن ترین گزینه ممکن است (اگرچه ممکن است مطلوب ترین نباشد).

رمزعبور اکانت **RiseUp** مهمترین فاکتور در تعیین میزان امنیت اکانت شما است. برای فراگیری چگونگی ایجاد رمز عبورهای قوی، لطفاً به کتابچه راهنما فصل [**۳. چگونگی ایجاد و حفظ رمزهای عبور خوب**](http://securityinabox.org/en/chapter-3) و راهنمای دستی برنامه [**KeePass**](http://securityinabox.org/en/keepass_main) مراجعه کنید.


تصویر

*تصویر ۵: بخش کامل شده مربوط به رمزعبور در فرم مربوطه*

**مرحله ۸**. بر روی ![](/sbox/screen/riseup-en/05.png) **کلیک** کنید تا به مرحله بعد یعنی فرم *کمک دوجانبه* راهنمایی شوید.


<a name="2.3"></a>
## ۲.۳  فرم کمک دوجانبه ##

**RiseUp** کاملاً به سخاوتمندی و لطف اهداگران و داوطلبان ناشناس وابسته است. اگرچه درخواست دریافت کمک مالی از جانب **RiseUp** کاملاً قانونی است، اما دست اندرکاران آن همچنین کاربران را به سرمایه‌گذاری در پروژه های محلی مربوط به بسط عدالت اجتماعی تشویق می کنند. این امر که شما یا نهادی که به آن وابسته اید به **RiseUp** کمک مالی اهدا نماید یا خیر، کاملاً وابسته به تصمیم شما یا آن نهاد می باشد.

**توجه**:‌ تصمیم شما بر روی روند ثبت اکانت تأثیری نخواهد داشت. شما همچنان خواهید توانست که یک اکانت **RiseUp** رایگان بوجود بیاورید.

![](/sbox/screen/riseup-en/10.png)

*تصویر ۶: فرم کمک دوجانبه*


**مرحله ۹**. بر روی  ![](/sbox/screen/riseup-en/05.png) **کلیک** کنید تا به فرم *فعال سازی* هدایت گردید.



<a name="2.4"></a>
## ۲.۴ فرم فعال سازی ##

در فرم *فعال سازی* از شما خواسته خواهد شد تا کدهای دعوت خود را وارد نمایید.

**مرحله ۱۰**. *کدهای دعوت* را در کادرهای مربوطه وارد نمایید.

![](/sbox/screen/riseup-en/11.png)

*تصویر ۷: نمونه‌ای از یک فرم فعال سازی تکمیل شده*


**مرحله ۱۱**. بر روی ![](/sbox/screen/riseup-en/12.png) **کلیک** کنید تا مطابق تصویر زیر مراحل ایجاد اکانت **RiseUp** به اتمام برسد. 

![](/sbox/screen/riseup-en/13.png)

*تصویر ۸: نمونه‌ای از تأیید ایجاد موفقیت آمیز اکانت*


**مرحله ۱۲**. بر روی ![](/sbox/screen/riseup-en/05.png) **کلیک** کنید تا به *تصویر ۲* بازگردید.


تبریک! اکانت ایمیل **RiseUp** خود را با موفقیت ایجاد کردید، و حالا به *تصویر ۲* در بالا بازگردانده می شوید.


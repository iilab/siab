

---

lang: fa
community: guide
type: tools
legacy: True
child: True
os: internet
weight: 4
depth: 3
title: FAQ and Review

---

<a name="5.0"></a>
## ۵.۰ سؤالات رایج ##

ماهیندو و سلیمه از اینکه کار با برنامه **RiseUp** نسبتاً ساده است خوشحالند، همچنین از تعهد دست اندرکاران برنامه به ارزشهای اجتماعی پیشرو، تحت تأثیر قرار گرفته اند. اما، هنوز سؤالاتی در رابطه با برنامه برای آن‌ها مطرح می باشد. خوشبختانه، آسانی که پدر آن‌ها است، می‌تواند به آن‌ها در یافتن پاسخ این سؤالات کمک کند.

<div class="background" markdown="1"> 

***سوال**. در چه مواقعی از **IMP webmail** به جای **Squirrelmail** استفاده کنم؟*

***پاسخ**: سؤال خوبی است! اساساً اختلاف عملی بین این دو وجود ندارد. اگر بنابدلایلی، یکی از این سرویس ها   
از کار افتاده باشد یا تحت عملیات مربوط به نگهداری باشد، می‌توانید بدون ایجاد وقفه در کارهایتان با استفاده از دیگری به کارتان ادامه دهید. همچنین، سرویس **IMP webmail** برای زبانهای غیر از انگلیسی خدمات بهتری ارایه می دهد.*


***سوال**: همزمان با ایجاد اکانت متوجه شدم که مجبور نیستم اطلاعات زیادی در مورد خودم ارایه دهم.*

***پاسخ**: درست است. لازم نیست که اطلاعات زیادی در مورد خود را افشا کنید. فراموش نکنید که رمز عبور خحود را هر ۳ تا ۶ ماه عوض کنید.*


***سوال**. اکنون که موهیندو و من دارای اکانت **RiseUp** می باشیم، چطور می‌توانیم اکانتی را برای تو ثبت کنیم، پدر؟*

***پاسخ**: لازمست که هر یک از شما یک کد دعوت ایجاد کرده و برای من ارسال دارید. من در هنگام ایجاد و ثبت اکانت **RiseUp** از کدهای دعوت شما استفاده خواهم کرد.*

</div>


**نکته**: از آنجاییکه **RiseUp** به هدایای نقدی، و همت و سختکوشی گروهی افراد داوطلب وابسته است، رقابت با خدمات دهندگان تجاری سرویس های ایمیل، قطعاً چالشهایی را به همراه دارد. با وجود این **RiseUp** اکنون شبکه اجتماعی متن باز جایگزینی برای **Facebook** را با نام **Crabgrass** راه اندازی کرده است. این شبکه از ویژگی‌های امنیتی بهتری برخوردار بوده و سازمان های خدمات اجتماعی (**CSO**) یا غیر دولتی (**NGO**) را به عنوان مخاطب هدف قرار داده است. **RiseUp** امیدوار است که خدمات رقابتی در زمینه های مختلف یا حتی انقلابی تری در زمینه ایمیل در آینده نزدیک ارایه دهد:

- ویرایش مشارکتی سند متنی (**etherpad**): این خدمات امکان آن را فراهم می‌آورد که چندین کاربر به طور همزمان بر روی یک فایل متنی کارکنند.

- پراکسی اینترنت رمزنگاری شده (**openvpn**): این سرویس به شما امکان می‌دهد تا با استفاده از پراکسی اینترنتی رمزنگاری شده مشابه با **Tor** در اینترنت به جستجو بپردازید.   

- چت کردن زنده (**XMPP**): این سرویس به شما امکان می‌دهد تا بصورت زنده به چت زدن بپردازید، و به لحاظ عمل‌کرد مشابه خدمات چت **Gmail** و **Microsoft Instant Messaging** می باشد. 


<a name="5.1"></a>
## ۵.۱ سؤالاتی برای مرور مطالب آموخته شده ##


- بین خواندن ایمیل از طریق webmail یا یک برنامه مدیریت ایمیل چه فرقی وجود دارد؟

- *Secure Socket Layer (SSL)* چیست و چگونه کار می کند؟

- صفحه‌کلید مجازی چیست و چگونه کار می کند؟

- چگونه یک نام مستعار به اکانت ایمیل خود اضافه می کنید؟

- کد دعوتی که تازه ایجاد شده است تا چه مدت اعتبار خواهد داشت؟




---

lang: fa
community: guide
type: tools
legacy: True
child: True
os: internet
weight: 3
depth: 3
title: YouTube

---

**یوتیوب** سرویس وبی است که از آن برای به اشتراک گزاری ویدئو و محتواهای اینترنتی دیگر استفاده می شود.

**یوتیوب** ابزاری بسیار عالی است برای آنکه ویدئوی خود را در معرض دید میلیاردها کاربر قرار دهید.  با وجود این، از آنجاییکه **یوتیوب** در تملک شرکت **گوگل** است، اگر مدیران **گوگل** محتوای ویدئوی شما اهانت آمیز تشخیص دهند، می توانند آن را حذف کنند.  این بدان معنی است که **یوتیوب** مکانی امن برای نگهداری ویدئوهای شما نیست.  **گوگل** همچنین به سر خم کردن در برابر فشار جهت برداشتن محتواها از **یوتیوب** به منظور ممانعت از بلوکه شدن سایت، شهرت دارد.  بنابراین اگر می خواهید که دیگران ویدئوی شما را ببینند نسخه ای از آن را در **یوتیوب** قرار دهید، ولی هیچگاه از **یوتیوب** به عنوان مکانی امن برای ذخیره تنها نسخه ویدوئوی خود استفاده نکنید.  

**گوگل** نام کاربری و مشخصات مکانی کاربر را در مورد هر ویدئویی که آپلود شده یا تماشا می شود، ذخیره می کند.  اطلاعاتی که بطور بالقوه از آنها می توان برای ردگیری افراد استفاده کرد.

اطلاعاتی را که به **یوتیوب** ارسال میکنید، در تملک شما باقی می ماند، اما با ارسال آنها به **یوتیوب** در واقع به **گوگل** اجازه می دهید تا آنها را توزیع کند.

گزارش شده است که در کشورهای متعددی مانند چین (از مارچ ۲۰۰۹)، برمه (بین مارچ ۲۰۱۰- آگوست ۲۰۱۱)، ایران (از ژانویه ۲۰۱۱)، لیبی (بین فوریه-آگوست ۲۰۱۱)، سوریه (از ژوئن ۲۰۱۱)، ازبکستان (از آگوست ۲۰۱۱)، تونس، ترکمنستان، و ترکیه، **یوتیوب** در دسترس کاربران قرار ندارد.  به  [**Google's traffic section in their Transparency Report**](https://www.google.com/transparencyreport/traffic/) (بخش ترافیک گوگل در گزارش شفاف سازی) برای کسب اطلاعات بیشتر مراجعه کنید.

برای کسب اطلاعات بیشتر در باره [**سیاست حریم شخصی**](http://www.google.com/policies/privacy)  **گوگل**، به اطلاعات تصویری مربوطه در وبسایت  [**Me and My Shadow**](https://www.myshadow.org/lost-in-small-print) مراجعه کنید.  


### نکاتی در مورد استفاده از یوتیوب: ###

-  هیچگاه ویدئویی از فرد یا افراد بدون موافقت آنها به **یوتیوب** ارسال نکنید.  حتی در صورت موافقت آنها، پیش از ارسال ویدئو، پیامدهای عمل خود در نظر بگیرید.

-  جستجو در **یوتیوب** را با تایپ کردن آدرس http**s**://www.youtube.com در نوار آدرس مرورگر خود شروع کنید – با این عمل نقل و انتقال اطلاعات بین رایانه شما و سرورهای **یوتیوب** بصورت رمزنگاری شده و از طریق ارتباط **Secure Socket Layer** (SSL) انجام خواهد شد.  برای آنکه مجبور نباشید این کار را در هر بار ارتباط با **یوتیوب** انجام دهید، توصیه می کنیم که از مرورگر [**Firefox**](firefox) همراه با افزونه [**HTTPS Everywhere**](firefox-extraaddons#5.5) برای برقراری ارتباط با **یوتیوب** استفاده کنید.

-  از امکان مات کردن صورت در **یوتیوب** برای ویدئوهایی که افراد حاضر در آنها ممکن است مایل نباشند که هویتشان فاش شود، مثلا ویدئوهای مربوط به تظاهرات اعتراضی، استفاده کنید.  برای کسب اطلاعات بیشتر [**اینجا**](http://support.google.com/youtube/bin/static.py?hl=en&guide=1388381&page=guide.cs&answer=2640535) را مطالعه کنید.

-  همواره یک نسخه پشتیبان از ویدئوهایی که در گوگل/یوتیوب به اشتراک می گزارید، تهیه کنید.

-  برای آنکه ویدئوهای شما فقط با افراد معینی به اشتراک گذاشته شود، از تنظیمات خصوصی سایت یوتیوب استفاده کنید.


### سایت های جایگزین برای یوتیوب ### 

اگر نمی خواهید ویديوهای خود را به **پروفایل گوگل** خود مرتبط کنید، سایت های جایگزین دیگری از قبیل [**Vimeo**](https://www.vimeo.com) وجود دارند.  Vimeo توسط اجتماع کوچکتری از کاربران در مقایسه با **یوتیوب** مورد استفاده قرار می گیرد.  همانند **یوتیوب**، Vimeo نیز امکان ارتباط از طریق **SSL** را فراهم می کند، و گزینه های امنیتی متعددی را در اختیار کاربرانش قرار میدهد.  Vimeo همچنین امکان کنترل مجوزهای خلاقیت عمومی ویدئوهای کاربران را برای آنها فراهم می آورد.  سایتهای مشابه دیگر نیز ممکن است مناطق مختلف از محبوبیت برخوردار باشند.  پیس از آنکه یکی از این سایت ها را انتخاب کنید، می بایستی نکات زیر را در نظر بگیرید:

۱.  آیا سایت مزبور برای تمامی موارد استفاده اش امکان ارتباط **SSL** را فراهم می آورد، یا این امر فقط به زمان لاگین کردن محدود می شود؟

۲.  موافقتنامه مجوز کاربر نهایی و سیاست حفظ حریم خصوصی یا سیاست استفاده از داده ها را در مورد وبسایت مربوطه با دقت مطالعه کنید.  با محتواها و اطلاعات شخصی شما چگونه رفتار می شود؟  این اطلاعات با چه کسانی به اشتراک گزارده می شود؟

۳.  چه گزینه های امنیتی در اختیار کابران گزارده می شود؟  آیا این امکان را دارید که ویدئوهای خود را فقط با تعداد محدودی از افراد به اشتراک بگزارید، یا آنها به صورت پیش فرض در معرض دید همگان قرار خواهند گرفت؟

۴.  در صورت آپلود کردن تصاویر حساس، مانند کلیپ هایی از یک تظاهرات اعتراضی، آیا سایت مربوط امکاناتی را برای محافظت از انهایی که در ویدئو حضور دارند فراهم می آورد، مثلا آیا سایت مجهز به امکان مخدوش کردن صورت افراد می باشد؟

۵.  آیا می دانید که **مکان جغرافیایی سرورهای وبسایت** کجاست، در چه محدوده قضایی قرار گرفته اند یا توسط کدام شرکت به ثبت رسیده اند؟  آیا می دانید که این اطلاعات چگونه با حریم خصوصی و امنیت فعالیت های ایمیلی یا اطلاعات شما مرتبط می شوند؟  آیا مالکان وبسایت در صورت دریافت درخوست از دولت ها، اطلاعات مربوط به کاربران را افشا می کنند؟




---

lang: fa
community: guide
type: tools
legacy: True
child: False
os: internet
weight: 010
title: RiseUp - Secure Email Service

---

**صفحه اصلی وبسایت**

[**https://riseup.net/**](https://riseup.net/)

**نیازهای رایانه ای** 

- ارتباط با اینترنت
- **RiseUp** بهترین کارکرد خود را در Firefox بروز می دهد

**مجوز**

- رایگان افزار


**منابع لازم برای مطالعات بیشتر**

- کتابچه راهنما   [**7. فصل هفتم: چگونگی حفظ حریم شخصی در ارتباطات اینترنتی**](chapter-7)


**سطح یادگیری**: ۱: مبتدی، **۲: متوسط**، ۳: میانه، ۴: باتجربه، ۵: پیشرفته


**زمان مورد نیاز برای شروع به استفاده از این برنامه:** ۲۰ دقیقه


**آنچه در مقابل بدست خواهید آورد:**

- یک اکانت ایمیل غیرتجاری و عاری از آگهی های بازرگانی

- امکان دسترسی به ایمیل از طریق اینترنت یا از طریق برنامه‌های مدیریت ایمیل و انجام ارتباطات امن ایمیلی از طریق یک ارتباط رمزنگاری شده

- امکان تغییر آدرس ایمیل، تعیین اندازه (ظرفیت) آن و دعوت کردن از دیگران برای پیوستن به **RiseUp**



<a name="alternatives"></a>
**خدمات ایمیل دیگر:**

اگرچه **RiseUp** یک سرویس ایمیل امن است که توسط عده‌ای از حامیان قابل اعتماد امنیت و حفظ حریم شخصی اینترنتی اداره می شود، اما چنین سرویس ایمیل غیرمعمولی ممکن است جلب توجه کند. گاهی اوقات ممکن است بهتر باشد که به یکی از سرویسهای ایمیل پرطرفدار داخل کشور محل اقامت خود ملحق شوید. هدف از اینکار، گرفتن بهترین تصمیم برای حفظ امنیت عمومی و با رعایت حداقل نیازهای ایمنی دیجیتال است.  نکاتی را که در پایین بدانها اشاره می‌شود را باید در هنگام انتخاب یک سرویس ایمیل درنظر بگیرید:

۱. آیا سرویس ایمیل مزبور امکان استفاده از **کانال‌های رمزنگاری شده** )مانند *https*، و سایر روایت های رمزنگاری شده SSL پروتکلهایی چون IMAPs، POP3s، SMTPs (برای انتقال تمامی اطلاعات) از جمله (اطلاعات لاگین، و ایمیل‌های دیگر) را فراهم می آورد، و مشکلات دیگری در رابطه با رمزنگاری (به عنوان مثال مسایل مربوط به مجوزهای رمزنگاری) در آن وجود ندارد؟

۲. **آیا سرورهای ایمیل بصورت امن مدیریت می شوند؟** آیا این سرویس ها توسط افراد ماهری اداره می‌شوند که متعهد به استفاده از بهترین روشها برای حفاظت از اطلاعات شما می باشند؟ آیا به آن‌ها اعتماد دارید که بنابه هر دلیلی (تجاری، سیاسی، مذهبی، و غیره) اطلاعات شما را در اختیار افراد ثالث قرار ندهند؟ 
                                                                                                                                                                                                                                                                                                                                                                                                                                                                                                                                                                           
۳. آیا می‌دانید که سرورها به لحاظ جغرافیایی در چه مکانی واقع شده اند، **در چه محدوده قضایی قرار دارند؟** یا شرکت خدمات دهنده در کجا به ثبت رسیده است؟ آیا می‌دانید که این اطلاعات چگونه به حفظ حریم شخصی و امنیت ایمیل و اطلاعات شما ارتباط پیدا می کند؟


در برخی نقاط جهان، سرویس**Google Mail** با ارایه امکان همرنگ جماعت شدن و بدون اینکه امنیت شما را به مخاطره بیاندازد (با در نظر داشتن ماهیت تجاری آن)  می تواند جایگزین مناسبی برای **RiseUp** باشد.


### ۱.۱ نکاتی که پیش از شروع به کار با برنامه باید از آن‌ها آگاه باشید ###

**RiseUp** ماحصل فعالیت‌های گروهی است که خود را وقف فراهم آوری خدمات میزبانی وب، گروه های پستی، و ایمیل برای افراد و سازمان هایی که متعهد به عدالت اجتماعی و سیاسی می باشند، کرده اند. از آنجاییکه خدمات آن‌ها رایگان است، اکانت ایمیل شما در مقایسه با خدمات سایر فرآهم آورندگان تجاری و غیر ایمن، از سایز کوچکتری برخوردار خواهد بود. یک اکانت ایمیل جدید تنها توسط آنانی که کد دعوت را از جانب دارندگان اکانت، یا مشارکت کنندگان در در **پروژه امنیت دیجیتال** دریافت نموده باشند، ثبت و ایجاد خواهد شد. 

**RiseUp** منحصرا با استفاده از سیستم رمزنگاری در **Secure Sockets Layer** (**SSL**) فعالیت کرده و ارتباط امنی را بین رایانه شما و سرور خود فراهم می آورد. این امنیت حتی در هنگامی که از طریق یک برنامه مدیریت ایمیل و با استفاده از ارتباطات امن **POP**، **IMAP**، و **SMTP** )این اصطلاحات به پروتکل های خاص مورد استفاده توسط برنامه‌های مدیریت ایمیل جهت دانلود ایمیل‌های شما اشاره دارند( ایمیل خود را می خوانید، همچنان برقرار است. **RiseUp** با **Mozilla Thunderbird** همسازگاری دارد. برای یادگیری نحوه تنظیم **Mozilla Thunderbird** جهت دستیابی به اکانت ایمیل **RiseUp**، لطفاً به فصل مربوط به [**Thunderbird**](thunderbird) مراجعه کنید.


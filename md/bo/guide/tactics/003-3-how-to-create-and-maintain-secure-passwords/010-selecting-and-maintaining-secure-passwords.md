

---

lang: bo
community: guide
type: tactics
legacy: True
child: True
weight: 1
depth: 3
title: Selecting and maintaining secure passwords

---

སྤྱིར་བཏང་ཅ་དངོས་གང་འདྲ་ཞིག་འགོག་སྲུང་བྱེད་དགོས་ཀྱང་། ཁྱེད་ཀྱི་ལྡེ་མིག་བརྒྱུད་སྒོ་ལྕགས་བརྒྱབ་ཀྱི་རེད། ཁང་པ་དང་རླངས་འཁོར། ལྕགས་རྟ་འཁོར་ལོ་སོགས་ལ་ཡང་སྒོ་ལྕགས་རྒྱག་ཡག་གི་གཟུགས་ཅན་ལྡེ་མིག་ཡོད་པ་ནང་བཞིན་ཉེན་སྲུང་བྱེད་ཡག་གི་ཡིག་སྣོད་ལ་ཡང་[*encryption*](/bo/glossary#Encryption)ཞེས་པའི་ཁ་ཕྱེ་ཡག་གི་སྒོ་ལྕགས་ཤིག་ཡོད། དེ་དང་ཕྱོགས་མཚུངས་དངུལ་ཁང་གི་ཤོག་བྱང་ཁ་ཕྱེ་ཡག་ལ་གསང་བའི་ཨང་གྲངས་ཤིག་དགོས་པ་དང་། ཨེ་མལ་ཁ་ཕྱེ་ཡག་ལ་གསང་བའི་ཡི་གེ་ཞིག་དགོས་ཀྱི་ཡོད་པ་རེད། གཟུགས་ཅན་དང་གཟུགས་མེད་ཀྱི་ལྡེ་མིག་དེ་ཚོར་འདྲ་བའི་ཆ་ཞིག་ཡོད་པ་ནི་མི་ཞིག་གིས་ལག་པར་བརྟེན་ན་སྒོ་ལྕགས་དེ་རྣམས་ཆད་ལུས་མེད་པར་ཁ་ཕྱེ་ཐུབ་ཀྱི་ཡོད། གལ་སྲིད་ཁྱེད་ཀྱི་གསང་བའི་ཡི་གེ་དེ་ཡག་པོ་དང་བརྟན་པོ་མེད་ན་འགུལ་ཤུགས་ཆེ་བའི་མེ་གྱང་དང་ཨེ་མལ་ཁ་བྱང་བརྟན་པོ་ཞིག  དེ་བཞིན་[*encrypted*](/en/glossary#Encryption)བེན་ཙེ་ཞིག་ངེས་པར་གློག་ཀླད་ནང་ནང་འཇུག་བྱེད་དགོས། གལ་སྲིད་དེ་ཚོ་ཁྱེད་ཀྱིས་ལག་ལེན་བསྟར་མ་ཐུབ་པའི་དབང་དུ་བཏང་ནས་མི་སྡུག་ཅག་ཅིག་གིས་ལག་ཏུ་ཐེབས་ན།ཁོང་ཚོས་ཁྱེད་རང་ལ་གནོད་བསྐྱལ་བ་མ་གཏོགས་ཁེ་ཕན་གང་ཡང་སྒྲུབ་མི་སྲིད་པས། དེ་དོན་ཁྱེད་ཀྱི་སེམས་ནས་མ་བརྗེད་པ་བྱེད་དགོས།

### གསང་ཡིག་བཙན་པོ་ཞིག་གི་ཆ་རྐྱེན། ### 

གློག་ཀླད་ཀྱི་ལས་སླ་པོའི་ངང་གསང་ཡིག་དེ་བཞིན་ཚོད་དཔག་བྱེད་མ་ཐུབ་པ་ཞིག་བཟོ་དགོས། དེ་ཡང་གཤམ་གསལ་གྱི་ལམ་སྟོན་ཁག་ལ་གཟིགས་རོགས།

- **གསང་ཡིག་དེ་རིང་པོ་བཟོ་དགོས།** ག་ཚོད་ཀྱི་གསང་ཡིག་དེ་རིང་བ་ཡོད་བ་ཙམ་གྱིས་དེ་སྲིད་གློག་ཀླད་ཀྱིས་དུས་ཚོད་ནང་ཚོད་དཔག་བྱེད་ཐུབ་ཀྱི་མེད། དེར་བརྟེན་ཁྱེད་ཀྱི་གསང་ཡིག་དེ་ཡིག་འབྲུ་བཅུའམ་བཅུ་ལས་མང་བ་བཟོ་དགོས། མི་ཁ་ཤས་ཀྱིས་གསང་ཡིག་དེ། བར་སྟོང་མེད་པའི་ཡིག་འབྲུ་གཅིག་ཁོ་ན་བཟོས་ཏེ་བེད་སྤྱོད་བྱེད་ཀྱི་ཡོད་དུས་དེའི་མིང་ལ་བརྡ་ཚིག་ཟེར། ངའི་བསམ་པར་དེ་ནི་བསམ་ཚུལ་ཡག་པོ་ཞིག་རེད་བསམ་གྱི་འདུག གང་ཡིན་ཞེ་ན་གློག་ཀླད་བཀོལ་སྤྱོད་ལྟེ་གནས་ཀྱི་གསང་ཡིག་རིང་པོ་དགོས་མ་ལབ་བར། དེ་བེད་སྤྱོད་བྱས་ན་རན་པོ་དང་འཚམ་པོ་མེད་པ་ང་ཚོར་ཤེས་བཅུག་པར་བརྟེན། བརྡ་ཚིག་བཀོལ་སྤྱོད་བྱེད་ཡག་དེ་གལ་ཆེན་པོ་ཡིན། 
- **གསང་ཡིག་དེ་རྙོག་འཛིང་ཅན་ཞིག་བཟོ་དགོས།** རིང་ཐུང་ལ་ཆ་བཞག་ན་ག་ཚོད་ཀྱི་གསང་ཡིག་དེ་རིང་བ་དང་རྙོག་འཛིང་ཆེ་བ་ཡོད་པ་ཙམ་གྱིས་དེ་སྲིད་དུ་མི་གཞན་གྱིས་རང་འགུལ་ངང་ཚོད་དཔག་དང་བརྐུ་བཤུ་ཏག་ཏག་བྱེད་ཐུབ་ཀྱི་མ་རེད། གལ་སྲིད་ཁྱེད་ཀྱིས་བྱེད་ཐུབ་ན། ཁྱེད་ཀྱི་གསང་ཡིག་ནང་གོང་འོག་གཉིས་ཀྱི་ཡི་གེ་དང་། ཨང་གྲངས་དང་མཚོན་རྟགས་དེ་བཞིན་ཚེག་རྟགས་སོགས་བཅུག་ཐུབ་ན་ཁེ་ཕན་ཆེན་པོ་ཡོད། 

གསང་ཡིག་ནི་མི་གཞན་གྱིས་ལས་སླ་པོའི་ངང་ཤེས་མ་ཐུབ་པ་ཞིག་བཟོ་དགོས།

- **གསང་ཡིག་དེ་ཁ་ཡོད་ལག་ཡོད་ཞིག་དགོས།** གལ་སྲིད་ཁྱེད་ཀྱི་གསང་ཡིག་དེ་ཁྱེད་རང་གིས་ཀྱང་ངོ་མ་ཤེས་པའམ་དྲན་པ་མ་གསོས་པ་ཞིག་བཟོས་པ་ཡིན་ན། ཁྱེད་རང་གི་གློག་ཀླད་དང་ཁྱིམ། སྦ་ཁུག དེ་བཞིན་ལས་ཁུངས་ཀྱི་གད་སྙིགས་གཡུག་ས་སོགས་ཧ་གོ་མཁན་གྱིས་མི་ཚོས་ཁྱེད་ལ་དཀའ་ངལ་གསར་པ་འདྲ་མིན་སྣ་ཚོགས་ཤིག་བཟོ་སྲིད་པ་ཞིག་ཡིན་པས། གསང་ཡིག་དེ་སྟབས་བདེ་པོ་དང་དྲན་པ་གསོ་སླ་པོ་ཞིག་བཟོ་ཐུབ་ན་ཕན་ཐོགས་ཆེན་པོ་ཡོད། གལ་སྲིད་ཁྱེད་ལ་གསང་ཡིག་རིང་པོ་དང་རྙོག་འཛིང་ཅན་ལས་སླ་པོ་སེམས་ནང་ངེས་ཐུབ་པ་ཞིག་བསམ་བློར་མ་འཁོར་བ་ཡིན་ན། གཤམ་དུ་སློབ་ཚན་གསུམ་པའི་གཉིས་པ་སྟེ་[གསང་ཡིག་བཙན་པོ་དྲན་གསོ་བྱེད་སྟངས](/bo/chapter_3_2) ཞེས་པའི་སྡེ་ཚན་ཁོངས་འགྲེལ་བརྗོད་བྱས་ཡོད་པས་ཁྱེད་ལ་ཕན་ཐོགས་ཡོང་སྲིད།  གལ་ཏེ་ཁྱེད་ཀྱི་སློབ་ཚན་དེའི་ནང་འཁོད་པའི་ནང་དོན་ཁག་ལ་ཐུགས་ཞིབ་མ་གནང་བ་ཡིན་ནའང་། ཁྱེད་ཀྱི་གསང་ཡིག་བཙན་པོ་ཞིག་འདེམས་སྲིད་པར་བརྟེན་[*གསང་ཡིག་ལས་འཆར་རེའུ་མིག*](/bo/glossary#Secure_password_database), [*KeePass*](/bo/glossary#KeePass)ཞེས་པ་དེ་བེད་སྤྱད་དེ་ཐོ་འགོད་བྱེད་དགོས། གློག་རྡུལ་ཡིག་མཛོད་མཉེན་ཆས་ (Microsoft Word documents) ལ་སོགས་པ་གསང་ཡིག་བརྒྱབ་ཡོད་པའི་ཡིག་སྣོད་ཁག་དེར་རན་པོ་དང་ཡིད་ཆེས་བྱས་ནས་བཀོལ་སྤྱོད་བྱེད་ས་མེད། གང་ཡིན་ཞེ་ན། དེའི་ནང་ནས་མང་པོ་ཞིག་སྐར་ཆ་ཁ་ཤས་ནང་དྲ་ཐོག་ཏུ་ཡོད་པའི་རིན་མེད་བྱ་ཐབས་བརྒྱུད་མེད་པ་ཆགས་འགྲོ་གི་ཡོད།
- **གསང་ཡིག་དེ་དོ་བདག་་སོ་སོ་བཟོ་རྒྱུ་མེད།** གསང་ཡིག་དེ་ཁྱེད་ཀྱི་སྐོར་དང་འབྲེལ་བ་ཡོད་པ་ཞིག་གཞི་རྩར་བཞག་ནས་བཟོ་རྒྱུ་ནམ་ཡང་བཟོ་རྒྱུ་མེད། དེ་ཡང་ཁྱེད་ཀྱིས་གསང་ཡིག་གི་ཡི་གེ་དང་ཚིག་འགྲོས་སོགས་ཁྱེད་རང་གི་མིང་དང་སྤྱི་ཚོགས་ཉེན་སྲུང་གི་ཨང་ཀི།  དེ་བཞིན་ཁ་པར་ཨང་གྲངས། ཕྲུ་གུའི་མིང་།གཅེས་མིང་། སྐྱེས་ཚེས་སོགས་མིས་ཤེས་སླ་བའི་ཐ་སྙད་དེ་ཚོོ་གསང་ཡིག་ནང་བཀོལ་སྤྱོད་བྱེད་རྒྱུ་མེད། 
- **གསང་ཡིག་དེ་གསང་བ་བྱེད་དགོས།** ཁྱེད་ཀྱི་གསང་ཡིག་དེ་མི་གཞན་ལ་མ་བཤད་རང་བཤད་མ་ཐུག་བར་བཤད་རྒྱུ་མེད། གལ་སྲིད་ཁྱེད་རང་གི་གྲོགས་པོ་དང་ནང་མི་ཡང་ན་ལས་རོགས་ལ་བཤད་དགོས་ཐུག་ན་དང་ཐོག་གནས་སྐབས་ཀྱི་གསང་ཡིག་ཅིག་བཟོས་ཏེ་སྤྲད། དེ་ནས་བརྗེ་པོ་བརྒྱབ་ཏེ་བེད་སྤྱོད་བྱེད་དགོས། མཚམས་རེ་གསང་ཡིག་མཉམ་དུ་བེད་སྤྱོད་གཏང་ཡག་ལ་ཐབས་ལམ་གཞན་པ་དེ་འདྲ་ཡོད། དཔེར་ན། དྲ་རྒྱ་བེད་སྤྱོད་བྱེད་བཞིན་པ་ཁག་ལ་ཁ་བྱང་ཁག་ཁག་བཟོ་རྒྱུ་ཡོད། ཁྱེད་རང་གི་གསང་ཡིག་དེ་བཞིན་གསང་བར་ཉར་བ་དེས་གང་མཚོན་ནམ་ཞེ་ན་མི་གཞན་གྱིས་ཁྱེད་རང་གི་གནས་ཚུལ་དང་ཡིག་ཆ་ཁག་གང་འདྲ་སེ་ [*གསང་ཡིག་ལས་འཆར་རེའུ་མིག*](/bo/glossary#Secure_password_database) བརྒྱུད་བལྟ་ཀློག་བྱེད་ཐུབ་ཀྱི་ཡོད་མེད་ཤེས་ཆེད་ཡིན། 

གལ་སྲིད་གསང་ཡིག་དེ་མི་གཞན་གྱིས་ཧ་གོ་ཡང་གནོད་སྐྱོན་ཉུང་ཉུང་ཞིག་ལས་མ་ཤོར་བ་ཞིག་འདེམས་དགོས།

- **གསང་ཡིག་དེ་དཀོན་པོའམ་འགྲན་ཟླ་བྲལ་བ་ཞིག་དགོས།  ** གསང་ཡིག་དེ་ཁ་བྱང་གཅིག་ལས་མང་བ་ལ་བེད་སྤྱོད་བྱེད་རྒྱུ་མེད། དེ་མིན་གལ་སྲིད་མི་ཞིག་གིས་ཁྱེད་ཀྱི་གསང་ཡིག་དེ་ཧ་གོ་ན་གལ་ཆེའི་ཡིག་ཆ་ཁག་བལྟ་ཀློག་བྱེད་ཐུབ་ཀྱི་ཡོད་པས་ངེས་པར་གཟབ་གཟབ་བྱེད་དགོས། ངའི་བསམ་པར་དེ་དངོས་གནས་རེད་བསམ་གྱི་འདུག གང་ཡིན་ཞེ་ན་དྲ་རྒྱའི་ཞབས་ཞུ་ཁང་ཁ་ཤས་ཤིག་གིས་གསང་ཡིག་དེ་གཏོར་འཕམ་གཏོང་རྒྱུར་མཐུན་རྐྱེན་ཡག་པོ་ཞིག་བསྐྲུན་གྱི་ཡོད། གལ་སྲིད་ཁྱེད་ཀྱི་གསང་ཡིག་གཅིག་གློག་ཀླད་ཁ་ཕྱེ་ཡག་ (Windows user account) དང་དྲ་འབྱེད་ (Gmail) ཁ་བྱང་ཕྱེ་ཡག་ལ་བེད་སྤྱོད་བྱས་པ་ཡིན་ན། ཁྱེད་ཀྱི་གློག་ཀླད་ཐད་རྒྱུས་མངའ་ལྡན་པའི་མི་ཞིག་གིས་གསང་ཡིག་དང་པོ་དེ་གཏོར་ནས་གཉིས་པའི་གནས་ཚུལ་ཁག་བལྟ་ཀློག་བྱེད་སྲིད་པ་ཞིག་ཡིན་པས་དེ་དོན་དགོངས་འཇགས་ཞུ། དེ་དང་ཕྱོགས་མཚུངས་གསང་ཡིག་གཅིག་དྲ་རྒྱ་འདྲ་མིན་གྱི་ཁ་བྱང་ནང་བརྗེ་ལེན་བྱས་ཏེ་བེད་སྤྱོད་གཏོང་རྒྱུ་ནི་བསམ་ཚུལ་ལེགས་པོ་ཞིག་མིན།
- **གསང་ཡིག་དེ་ཁ་གསར་་པ་ཞིག་དགོས། ** ཟླ་བ་གསུམ་ནང་ཚུད་ལ་གསང་ཡིག་དེ་བརྗེ་པོ་བརྒྱབ་དགོས། མི་ཁ་ཤས་ཤིག་གསང་ཡིག་གཅིག་ལ་ཆགས་པ་ཞེ་པོ་ཞིག་སྐྱེས་ཏེ་བརྗེ་པོ་གཅིག་ཀྱང་བརྒྱབ་ཀྱི་མེད། འདི་ནི་བསམ་ཚུལ་སྡུག་ཅག་ཞིག་ཡིན། ག་ཚོད་ཀྱིས་ཁྱེད་ཀྱི་གསང་ཡིག་ཅིག་ཁོ་ན་བེད་སྤྱོད་བྱས་པ་ཙམ་གྱིས་དེ་སྲིད་དུ་མི་གཞན་གྱིས་ཤེས་སླ་བ་ཡོད། གལ་སྲིད་མི་ཞིག་གིས་ཁྱེད་ཀྱི་གསང་ཡིག་བརྐུས་ཏེ་གནས་ཚུལ་ཁག་བལྟ་ཀློག་བྱེད་ཀྱི་ཡོད་པ་ཁྱེད་ཀྱིས་ཤེས་ནས་གསང་ཡིག་དེ་བརྗེ་པོ་མ་བརྒྱབ་ན། མི་དེས་རྟག་པར་ཁྱེད་ཀྱི་གནས་ཚུལ་ཁག་བལྟ་ཀློག་དེ་ག་རང་བྱེད་ཀྱི་རེད།

<div class="background" markdown="1">
མན་སོར། (Mansour) གལ་སྲིད་ཡིད་ཆེས་ཡོད་པའི་མི་ཞིག་ལ་ངའི་གསང་ཡིག་དེ་སྤྲད་ན་འགྲིགས་ཀྱི་རེད་དམ།

མག་ཌ (Magda) འགྲིགས་ཀྱི་རེད། ཐོག་མ་འདིར་མི་དེར་ཁྱེད་ཀྱི་ཡིད་ཆེས་ཡོད་པ་ཙམ་གྱིས་གསང་ཡིག་དེ་བེད་སྤྱོད་ཡག་པོ་བཏང་གི་རེད་ནམ་ཡང་དྲན་རྒྱུ་མེད། ཤེས་སོང་ངས། གལ་སྲིད་ངས་ཁྱེད་རང་གི་གསང་ཡིག་བེད་སྤྱད་དེ་ལས་ཀ་འདྲ་མིན་འདྲ་དེ་འདྲ་གང་ཡང་བྱས་མེད་ཀྱང་། དེ་ཤོག་བུའི་སྟེང་བྲིས་ཏེ་བརླག་དོར་ཤོར་བའམ་གཞན་གྱིས་ལག་ཏུ་ཐེབས་པ་ཡིན་ན་ང་རྙོག་དྲའི་སྒམ་ཆུང་ནང་ཚུད་པ་དང་ཨ་ན་མ་ན་ཡིན། དེར་བརྟེན་འདི་ནི་ཡིད་ཆེས་ཡོད་མིན་ལ་རགས་ལུས་མེད་པ་གསལ་པོ་མ་རེད་དམ། གལ་སྲིད་ཁྱེད་རང་མ་གཏོགས་ཁྱེད་ཀྱི་གསང་ཡིག་དེ་མི་གཞན་གྱིས་ཤེས་ཀྱི་མེད་ན་སེམས་ཁྲལ་བྱས་ནས་མི་ལ་ཁག་དཀྲི་བྱས་ཏེ་ཁ་བྱང་གཏོར་སྐྱོན་གཏོང་གི་རེད་དྲན་ནས་བསྡད་ན་ལྐུགས་པ་རེད། ད་ལྟ་དཔེ་མཚོན་ཙམ་ཞུས་ན། ངའི་གསང་ཡིག་དེ་མི་གཞན་གྱིས་ཚོད་དཔག་དང་བརྐུ་བཤུ་བྱས་ནས་བེད་སྤྱོད་བྱེད་ཀྱི་ཡོད་རེད་བསམ་གྱི་མི་འདུག གང་ཡིན་ཞེ་ན་ངས་ངའི་གསང་ཡིག་དེ་ཤོག་བུའི་ནང་བྲིས་པའམ་ཡང་ན་མི་གཞན་ལ་སྤྲད་མྱོང་མེད། 
</div>




---

lang: bo
community: guide
type: tactics
legacy: True
child: False
weight: 010
title: 10. How to use mobile phones as securely as possible

---

ང་ཚོའི་ཉིན་རེའི་བྱ་གཞག་ནང་ལག་ཐོག་ཁ་པར་ནི་མེད་དུ་མི་རུང་བ་ཞིག་ཆགས་ཡོད། ལག་ཐོག་ཁ་པར་ཚང་མར་སྐད་ཆ་བཤད་ཡག་དང་འཕྲིན་ཐུང་གཏོང་ཡག་སོགས་ཡོད་དུས་རིན་ཐང་བྲལ་བའི་སྟབས་བདེའི་ཡོ་ཆས་འདི་ལྟ་བུ་རང་དབང་འཐབ་རྩོད་པ་ཚོས་གླེང་མོལ་དང་ལས་འགུལ་སྤེལ་ཆེད་བེད་སྤྱོད་གཏོང་གི་ཡོད། 

འཛམ་གླིང་ནང་ཚན་རིག་དབྱར་མཚོ་རྒྱས་པ་ལྟར་འཕེལ་རྒྱས་ཕྱིན་པ་དང་སྟབས་བསྟུན་བྱེད་སྒོ་མང་བའི་ལག་ཐོག་ཁ་པར་ཡང་མང་པོ་ཐོན་སྐྱེད་བྱེད་ཀྱི་ཡོད། དེ་ཚོ་མང་ཆེ་བའི་ནང་[GPS](/bo/glossary#GPS)ལ་སོགས་དང་བརྒྱུད་ལམ་དུ་མའི་ཁྱད་ཆོས་ཕུན་སུམ་ཚོགས་པོ་ཡོད་པའི་བྱ་ཐབས་དེ་འདྲ་མང་པོ་ཐོན་བཞིན་ཡོད། དེ་ཡང་པར་དང་བརྙན་འཕྲིན་དེ་བཞིན་སྒྲ་སྐུལ་བརྙན་པར་སོགས་སྒྲ་འཇུག་བྱེད་ཐུབ་ཀྱི་ཡོད་པ་མ་ཟད་ཡིག་ཆ་འཕོ་ལེན་དང་སྦྲགས་དྲ་ཐོག་བཀོལ་སྤྱོད་བྱེད་ཐུབ་ཀྱི་ཡོད། ཡིན་ནའང་། ལག་ཐོག་ཁ་པར་ནང་གི་དྲ་ལམ་དང་དེའི་མཐུན་རྐྱེན་ནི་གློག་ཀླད་ཀྱི་དྲ་ལམ་དང་བསྡུར་ན་ཁྱད་པར་ཆེན་པོ་ཡོད། དེར་བརྟེན་དེ་བཀོལ་སྤྱོད་གཏོང་མཁན་དེའི་གསང་བ་དང་ཁོང་ཚོའི་གོང་བུ་གཅིག་སྒྲིལ་གྱི་འབྲེལ་ལམ་དང་གནས་ཚུལ་ལ་དོ་ཕོག་ཤུགས་ཆེ་འགྲོ་གི་ཡོད། 

དེ་ཡང་། ཁྱེད་ཀྱིས་ལག་ཐོག་ཁ་པར་ནི་ལྷན་སྐྱེས་ཀྱི་བཙན་པོ་མེད་པ་ཞིག་ཡིན་པ་ངོ་ཤེས་པའི་ཐོག་བཀོལ་སྤྱོད་གཏོང་རྒྱུ་མ་བརྗེད་པ་བྱེད་དགོས། དེར་བརྟེན། 

* ལག་ཐོག་ཁ་པར་བརྒྱུད་བསྐུར་བའི་གནས་ཚུལ་ཁག་ཉེན་ཁ་ཅན་ཞིག་ཡིན་པ་ཤེས་དགོས། 
* ལག་ཐོག་ཁ་པར་ནང་གསོག་འཇོག་བྱས་ཡོད་པའི་གནས་ཚུལ་ཁག་ཉེན་ཁ་ཅན་ཞིག་ཡིན་པ་ཤེས་དགོས།
* ལག་ཐོག་ཁ་པར་ནི་ཆེད་མངག་ཁོང་ཚོའི་ས་བབས་ཀྱི་གནས་ཚུལ་ཁག་མཁོ་སྤྲོད་བྱེད་ཡག་ལ་བཟོ་བཀོད་བྱས་པ་ཞིག་ཡིན་པ་ཤེས་དགོས།

ང་ཚོས་གོང་འཁོད་གནད་དོན་ཁག་ལ་ལག་ཐོག་ཁ་པར་བཀོལ་སྤྱོད་གཏོང་མཁན་ཚོས་ཇི་ལྟར་གདོང་ལེན་བྱེད་དགོས་མིན་སྐོར་གླེང་སློང་བྱས་ཡོད་པས་དེ་དོན་དགོངས་འཇགས་ཡོད་པ་མཁྱེན། 

## རྒྱབ་ལྗོངས་ཀྱི་གནས་ཚུལ། ##

<div class="background">
བྷོར་ན་དང་དྷེ་ལར་གཉིས་ནི་བཟོ་གྲཱ་ཞིག་ནང་ལས་ཀ་བྱེད་ཀྱི་ཡོད་པ་མ་ཟད་བཟོ་གྲཱ་དེའི་ནང་ལས་རྩོལ་པའི་སྐྱིད་སྡུག་ཞིག་གསར་སྐྲུན་བྱེད་ཆེད་རོགས་སྐྱོར་བྱེད་མཁན་ཞིག་ཀྱང་ཡིན། ཁོང་གཉིས་ཀྱི་ལས་འགུལ་དེ་གཞུང་དང་འབྲེལ་ལམ་ཡག་པོ་ཡོད་པའི་བཟོ་གྲཱའི་བདག་པོས་ཤེས་ཏེ་བཀག་སྡོམ་བྱེད་ཀྱི་ཡོད་པར་བརྟེན་བྷོར་ནའི་སློབ་སྟོན་པས་ཁོང་མི་གཞན་དང་སྐད་ཆ་བཤད་དུས་གཟབ་གཟབ་བྱེད་དགོས་པའི་རྟིང་སྐུལ་གནང་ཡོད། དེར་བརྟེན་བྷོར་ནས་ལས་རྩོལ་པའི་སྐྱིད་སྡུག་དེའི་ཆེད་ལག་ཐོག་ཁ་པར་ཞིག་ཉོས་པ་རེད། ཁོང་རང་གིས་ལས་འགུལ་དེ་གོ་སྒྲིག་བྱེད་དགོས་དུས་ཁོང་རང་གི་བུ་དྷེ་ལར་གྱིས་ལག་ཐོག་ཁ་པར་གསར་པ་པ་ཕར་སྤྲད་དེ་ཇི་ལྟར་དེ་བེད་སྤྱོད་ཡག་པོ་གཏོང་དགོས་མིན་སྐོར་ལ་ལམ་སྟོན་བྱས་པ་རེད། 
</div>

### ཁྱེད་རང་གིས་སློབ་ཚན་འདི་བརྒྱུད་གང་ཤེས་ཐུབ་བམ། ###

* ག་རེ་བྱས་ནས་ལག་ཐོག་ཁ་པར་ནང་གནས་ཚུལ་མཁོ་གཏོང་དང་གསོག་འཇོག་བྱས་ན་ཉེན་ཁ་ཡོད་དམ།
* བེད་སྤྱོད་གཏོང་བཞིན་པའི་ལག་ཐོག་ཁ་པར་དེ་ཐབས་ལམ་གང་ལ་བརྟེན་ཉེན་སྲུང་བྱེད་དགོས་སམ།
* ཇི་ལྟར་ཁྱེད་ཀྱི་ལག་ཐོག་ཁ་པར་དེ་དགྲ་བོའི་ལྟ་སྲུང་དང་ཉེན་ཁ་ཇེ་ཉུང་དུ་གཏོང་དགོས་སམ།
* ལག་ཐོག་ཁ་པར་བེད་སྤྱོད་གཏོང་སྐབས་རང་ཉིད་མིས་ངོ་མ་ཤེས་པའི་ཆེད་འགོག་སྲུང་ཇི་ལྟར་བྱེད་དགོས་སམ།





---

lang: bo
community: guide
type: tactics
legacy: True
child: True
weight: 4
depth: 3
title: Basic functions, trackability and anonymity

---

ཁྱེད་ཀྱི་ཁ་པར་བརྒྱུད་གནས་ཚུལ་ག་རེ་ཁྱེད་ལ་གཏང་འབྱོར་བྱུང་བ་ཡིན་ཡང་ཉེ་འཁྲིས་སུ་ཡོད་པའི་བརྡ་རྟགས་ཉེ་ཤོས་དེས་ཁྱེད་ལ་ཉེན་བརྡ་གཏོང་གི་རེད། བརྡ་རྟགས་དང་བརྡ་འཕྲིན་ལ་བརྟེན་ཁེ་ལས་ཞབས་ཞུ་དེས་ཁྱེད་རང་གི་ལག་ཐོག་ཁ་པར་ག་པར་ཡོད་མེད་ཏག་ཏག་རྩད་གཅོད་ཐུབ་ཀྱི་ཡོད། 

<div class="background" markdown=1>
ལྦོར་ཎ། ཁ་པར་འདིའི་སྐོར་ལ་ངས་ཤེས་དགོས་ཡག་དེ་འདྲ་ཡོད་རེད་པས། 

དྷེ་ལར། ངས་བྱས་ན་ཡོད་རེད་བསམ་གྱི་འདུག ཡིན་ནའང་ཁོང་ཚོས་ཁྱེད་རང་སྐོར་ལ་འཚོལ་བརྙེད་བྱེད་ཀྱི་ཡོད་རེད་བསམ་ན་ཁྱེད་ཀྱིས་ཡིན་གཅིག་མིན་གཅིག་ཤེས་རྟོགས་བྱེད་དགོས་དོན་མེད།

ལྦོར་ཎ། ངས་བྱས་ན་ཁོང་ཚོས་དེ་འདྲ་བྱེད་སྲིད་ཀྱི་མ་རེད་བསམ་གྱི་འདུག ཁྱེད་ཀྱིས་བྱས་ན་དེ་མ་རེད་པས།

དྷེ་ལར། དེ་ཡིན་གྱི་རེད། གལ་སྲིད་ཁྱེད་ཀྱིས་ལག་ཐོག་ཁ་པར་ཁ་ཕྱེ་ཡོད་ན་དེ་བཟོ་མཁན་གྱིས་ཁྱེད་རང་གི་ལག་ཐོག་ཁ་པར་དང་དེའི་བྱེད་སྒོ་ཁག་ཤེས་རྟོགས་དང་འཚོལ་བརྙེད་ཐུབ་ཀྱི་ཡོད། 

ལྦོར་ཎ། དེ་ཡོང་མི་སྲིད་པ་ཞིག་རེད། གང་ཡིན་ཞེ་ན། ང་དེར་འགྲོ་དུས་ངས་ཁ་པར་གཏོང་གི་མ་རེད། 

དྷེ་ལར། པ་ལགས། དེ་གལ་ཆེན་པོ་མ་རེད། ཁྱེད་རང་ལ་ཁ་པར་ཡོད་ཡོད་བར་དེར་གློག་བསགས་ཏེ་གྲ་སྒྲིག་ཨང་སར་བྱས་ནས་བཀོལ་སྤྱོད་བྱས་པ་ཡིན་ན་དེས་ཁྱེད་རང་ག་པར་འགྲོ་ཡོད་མེད་ལམ་སེང་བརྡ་རྟགས་བརྒྱུད་ཤེས་རྟོགས་ཐུབ་ཀྱི་ཡོད། གལ་ཏེ་དེ་བརྡ་རྟགས་ཀྱི་འཁྲིས་ན་ཡོད་ན་ལམ་སེང་འཚོལ་ཞིབ་བྱེད་ཐུབ་ཀྱི་ཡོད། 

ལྦོར་ཎ། འོ་ན། ང་དེར་མ་སླེབས་བར་ཁ་པར་བསད་དེ་འགྲོ་དགོས་རེད་དམ།

དྷེ་ལར། རེད། དེ་ལས་ལྷགས་པ་ཁ་པར་དེ་ཁྱེད་རང་མཉམ་དུ་མ་འཁྱེར་ན་ཡག་པ་ཡོད། དེ་རྗེས་ཁྱེད་རང་ཚུར་མ་སླེབས་བར་ས་ཆ་དེར་ཁ་པར་བསད་པའམ་ཡང་ན་གློག་རྫས་སྟོན་ནས་འགྲོ་དགོས། 

ལྦོར་ཎ། ག་རེ། ཁ་པར་བསད་དེ་འགྲོ་བ་ཡིན་ནའང་འགྲིག་གི་མ་རེད་དམ། 

དྷེ་ལར། ཡིན་དང་ཡིན། བདེ་འཇགས་ཀྱི་ཆེད་གློག་རྫས་སྟོན་ཏེ་ཁ་པར་འཁྱེར་དགོས། གང་ཡིན་ཞེ་ན། ཁ་པར་དེ་བཞིན་ཏར་འཕྲིན་གྱི་ཡོ་ཆས་ཤིག་ཡིན་དུས་གློག་རྫས་ཡོད་པ་ཡིན་ན་ཁྱེད་རང་གིས་མ་ཤེས་པའི་ཐོག་མི་གཞན་གྱིས་དེ་སྤར་ཏེ་བེད་སྤྱོད་བྱེད་ཀྱི་རེད། 
</div>

**མིང་མེད་བཀོལ་སྤྱོད་བྱེད་སྟངས།**

གལ་སྲིད་ཁྱེད་ཀྱིས་ལག་ཐོག་ཁ་པར་བརྒྱུད་མི་གཞན་ལ་གནད་འགག་ཆེ་བའི་སྐད་ཆ་བཤད་ཡག་དང་འཕྲིན་ཐུང་སོགས་བསྐུར་ཡག་ཆགས་པ་ཡིན་ན་གཟབ་གཟབ་དོ་སྣང་སྤྲད་དེ་བསྐུར་གཏོང་བྱེད་པ་ལས་ལྷོད་གཡེང་བྱེད་རྒྱུ་མེད། གང་ཡིན་ཞེ་ན། ལག་ཐོག་ཁ་པར་གྱི་བརྡ་རྟགས་བརྒྱུད་མི་གཞན་གྱིས་ཁྱེད་ཀྱིས་སྤྲིངས་པའི་གནས་ཚུལ་དེ་ཚོ་ཤེས་རྟོགས་ཐུབ་ཀྱི་ཡོད། དེར་བརྟེན་དེ་བཀོལ་སྤྱོད་བྱེད་དུས་ངེས་པར་གཟབ་གཟབ་བྱེད་དགོས་པ་ཁ་ཤས་ཤིག་ཡོད།

* ཁྱེད་རང་དང་འབྲེལ་བ་མེད་པའི་ས་ཆ་གང་བྱུང་འདམ་ནས་ཁ་པར་གཏོང་དགོས།

* ལག་ཐོག་ཁ་པར་བསད་དེ་ཉར་འཚག་ཡག་པོ་བྱེད་དགོས། ཁ་པར་གཏོང་ས་ཡག་པོ་ཞིག་འཚོལ་ཏེ་མི་ལ་སྐད་ཆ་བཤད་པ་དང་སྦྲགས་དེ་བསད་དེ་ཁ་རྒྱག་དགོས། ཁྱེད་ཀྱིས་ཁ་པར་གཏོང་དུས་འཆར་ཅན་བྱ་ཐབས་འདི་བཀོལ་སྤྱོད་བྱེད་ཐུབ་པ་ཡིན་ན། མི་གཞན་གྱིས་ཁྱེད་རང་ག་པར་ཡོད་མེད་འཚོལ་ཞིབ་བྱེད་ཐུབ་ཀྱི་མ་རེད། 

* ཁ་པར་དང་བྱང་བུ་ཡང་སེ་བརྗེ་པོ་རྒྱག་དགོས། དེ་ཡང་རོགས་པ་དང་ཡང་ན་ཅ་ལག་རྙིང་པའི་ཁྲོམ་ནང་བརྗེ་པོ་རྒྱག་དགོས། 

* གལ་སྲིད་ཁྱེད་རང་སྡོད་སའི་ཁུལ་དེའི་ནང་དེབ་སྐྱེལ་མ་བྱས་པའི་བྱང་བུ་བཀོལ་སྤྱོད་བྱེད་ཐུབ་ཀྱི་ཡོད་ན་དེ་བཀོལ་སྤྱོད་བྱེད་དགོས། དངུལ་ཁང་གི་ཤོག་བྱང་བེད་སྤྱད་དེ་ལག་ཐོག་ཁ་པར་གྱི་བྱང་བུ་ནམ་ཡང་ཉོ་རྒྱུ་མེད། གང་ཡིན་ཞེ་ན། འདིས་ཁྱེད་རང་དང་ཅ་དངོས་བར་འབྲེལ་བ་བཟོས་ཏེ་ཁྱེད་རང་འཚོལ་ཞིབ་བྱེད་ཐུབ་ཀྱི་ཡོད་པས་དེ་བཀོལ་སྤྱོད་བྱེད་ཡག་འཛེམ་དགོས། 

<div class="background" markdown=1>
ལྦོར་ཎ། ཁྱེད་རང་གིས་བཤད་ཡག་བྱས་ན་ཁ་པར་གྱི་བརྡ་རྟགས་བརྒྱུད་ང་ག་པར་ཡོད་མེད་འཚོལ་ཞིབ་བྱེད་ཐུབ་ཀྱི་རེད་ཅེས་བཤད་ཀྱི་འདུག དེ་རེད་པས།

དྷེ་ལར། དེ་རེད། དེ་ནི་གནད་དོན་ཉེན་ཚབས་ཅན་ཞིག་མིན། 

ལྦོར་ཎ། ཨ་ཙི་དེ་འདྲ་རེད་པས།

དྷེ་ལར། དེ་འདྲ་རེད། ཁོང་ཚོས་བཤད་ཡག་ལ་ཁྱེད་རང་གི་ལག་ཐོག་ཁ་པར་ནང་བྱ་ཐབས་གཞན་པ་དེ་འདྲ་ནང་འཇུག་བྱས་པ་ཡིན་ན་མིས་མ་ཤེས་པའི་ཐོག་ཁ་པར་ག་པར་གཏོང་གི་ཡོད་མེད་རང་འགུལ་ངང་འཚོལ་ཞིབ་བྱེད་ཀྱི་ཡོད་རེད་ཅེས་ཟེར་གྱི་འདུག  དེ་ཡང་ཁྱེད་རང་གིས་ཚོགས་འདུ་ཚོགས་སྐབས་དེས་ཐོ་འགོད་དང་གནས་ཚུལ་འཕོ་ལེན་བྱེད་མཁན་གྱི་ཡོ་ཆས་ནང་བཞིན་ལས་ཀ་བྱེད་ཀྱི་ཡོད། 

ལྦོར་ཎ།  ཡིན་གྱི་མ་རེད།  དེ་དངོས་གནས་རེད་པས།

དྷེ་ལར། རེད། དེ་འཕྲུལ་ལས་ཀྱིས་བྱས་ན་སྟབས་བདེ་པོ་ཡོད། ཡིན་ནའང། གལ་སྲིད་གློག་རྫས་དེ་ཁྱེད་ཀྱིས་སྟོན་པ་ཡིན་ན་དེ་ལྟ་བུའི་ཉེན་ཁ་ཕྲད་ཀྱི་མེད། 

ལྦོར་ཎ། ད་བྱས་ན་གནས་ཚུལ་དེ་ཚོ་མི་ཡོང་བའི་ཆེད་ངས་ཁ་པར་འཁྱེར་རྒྱུ་མེད་པ་འདྲ། ཡིན་ནའང་། བྱ་ཐབས་དེ་འདྲ་ངས་བཀོལ་སྤྱོད་བྱེད་ཉིད་དོད་ཀྱི་འདུག དེ་བཀོལ་སྤྱོད་བྱས་ན་འགྲིག་གི་མ་རེད་དམ། 

དྷེ་ལར། པ་ལགས། དེ་འདྲ་མ་གསུངས། ཁྱེད་རང་གིས་ག་དུས་ཡིན་ནའང་ང་ལ་ཅ་ལག་གསར་པ་དེ་འདྲ་བེད་སྤྱོད་གཏོང་དགོས་པའི་སློབ་གསོ་སྐྱོན་ཀྱི་མེད་པས། ལག་ཐོག་ཁ་པར་ཡང་དེ་དེ་བཞིན་རེད། ཁྱེད་རང་གིས་ཅ་ལག་ག་རེ་ཡིན་ནའང་དེའི་དགེ་སྐྱོན་གཉིས་ཀ་ཤེས་ཐུབ་པ་བྱེད་རྒྱུ་ནི་གལ་ཆེན་པོ་ཡིན། གལ་སྲིད་ཁྱེད་ཀྱིས་ཉེན་ཁ་དེ་ཤེས་པ་ཡིན་ན་དེ་ལས་ཟློག་ཐབས་ཀྱིས་ཐབས་ལམ་འཚོལ་གྱི་རེད། 
</div>

**མི་གཞན་གྱི་གནས་ཚུལ་ལྐོག་ཉན་བྱེད་སྟངས།**

ཁྱེད་ཀྱིས་ཀྱང་མ་ཤེས་པའི་ཐོག་ཁ་པར་ནང་བཤད་པའི་སྐད་ཆ་དང་སྒྲ་ག་རེ་ཡིན་ཀྱང་དེའི་སྒྲ་སྐྱེད་ཡོ་ཆས་བརྒྱུད་ཐོ་འགོད་དང་འཕོ་ལེན་བྱེད་ཀྱི་ཡོད། ཁ་པར་ཁ་ཤས་བལྟ་དུས་ཁ་བརྒྱབ་པ་འདྲ་པོ་སྣང་ཡང་དོན་དུ་དེ་ཚོས་སྐད་ཆ་དང་སྒྲ་ཡོད་དོ་ཅོག་སྒྲ་འཇུག་བྱེད་ཀྱི་ཡོད། 

* ངོ་མ་ཤེས་པའི་མི་ལ་ཁྱེད་ཀྱིས་ཁ་པར་གཡར་བ་དང་བཀོལ་སྤྱོད་བྱེད་དུ་བཅུག་རྒྱུ་མེད། དེ་ནི་སོ་ཉུལ་མཉེན་ཆས་ཁྱེད་རང་གི་ཁ་པར་ནང་ནང་འཇུག་བྱེད་ཡག་གི་གོ་སྐབས་ལེགས་ཤོས་ཤིག་ཡིན་དུས་མི་གཞན་ལ་གཡར་བ་དང་བཀོལ་སྤྱོད་བྱེད་བཅུག་རྒྱུ་མེད།

* གལ་སྲིད་ཚོགས་འདུ་གལ་ཆེན་པོ་ཞིག་ཁྱེད་ཀྱིས་སྒོ་སྒྲིག་བྱེད་ཀྱི་ཡོད་ན་ཁ་པར་ངེས་པར་དུ་གསོད་དགོས། དེ་མིན་ན་དེ་ས་ཆ་བཙན་ས་ཞིག་ལ་བཞག་ཏེ་རྩ་བ་ནས་འཁྱེར་རྒྱུ་མེད།

* ཁྱེད་དང་འབྲེལ་བ་བྱེད་མཁན་སུ་འདྲ་ཞིག་ཡིན་རུང་ཁོང་ཚོར་ཁྱེད་ཀྱིས་དོགས་ཟོན་ཉེན་སྲུང་བྱེད་དགོས།

* ཁྱེད་ཀྱིས་མི་མང་གི་དཀྱིལ་ལམ་ཡང་ན་ས་ཆ་བཙན་པོ་མེད་སར་ཁ་པར་བཀོལ་སྤྱོད་བྱེད་རྒྱུ་མེད། གལ་སྲིད་ས་ཆ་དེ་འདྲར་བཀོལ་སྤྱོད་བྱས་པ་ཡིན་ན་བརླག་དོར་ཤོར་ཡག་དང་མིས་སྐད་ཆ་ལྐོག་ཉན་བྱེད་སྲིད་པ་ཞིག་ཡིན་པས་ངེས་པར་གཟབ་གཟབ་བྱེད་དགོས།

**ཁ་པར་གྱི་འགོག་རྐྱེན་བཟོ་མཁན་གྱི་སྐད་ཆ།**

ལག་ཐོག་ཁ་པར་ནང་བཤད་པའི་སྐད་ཆ་གསང་ཉར་བྱེད་ཡག་དཀའ་ལས་ཁག་པོ་ཆགས་ཡོད། གང་ཡིན་ཞེ་ན། ཁྱེད་ཀྱི་ཉེ་འཁྲིས་སུ་ཡོད་པའི་སྐབས་འཚོལ་རིང་ལུགས་པ་ཚོས་སྟབས་བདེའི་བྱ་ཐབས་སྤྱད་དེ་འཕྲིན་ཐུང་དང་སྐད་ཆ་སོགས་ལྐོག་ཉན་དང་ལྟ་སྲུང་ནན་པོ་བྱེད་ཀྱི་ཡོད། དེ་མ་ཟད་ལག་ཐོག་ཁ་པར་མཁོ་སྤྲོད་དང་ཞབས་ཞུ་སྒྲུབ་མཁན་ཚོར་ཁྱེད་ཀྱི་ངག་བཅས་དང་ངག་མེད་གཉིས་ཀའི་གནས་ཚུལ་ཁག་རྒྱུས་མངའ་ཡོད། ལག་ཐོག་ཁ་པར་མཁོ་སྤྲོད་དང་ཞབས་ཞུ་སྒྲུབ་མཁན་ཚོས་ཀྱང་ཁ་པར་ནང་གི་སྐད་ཆ་དང་འཕྲིན་ཐུང་ཁག་ལྐོག་ཉན་བྱེད་མ་ཐུབ་པའི་བརྡ་ཚིག་རྒྱག་ཡག་གི་རིན་གོང་མཐོ་བའི་མཉེན་ཆས་ཤིག་ཁྱེད་ཀྱིས་ཉོས་ཏེ་ནང་འཇུག་བྱེད་ཡག་དཀའ་ལས་ཁག་པོ་ཆགས་ཡོད། ཡིན་ནའང་། ཡོ་ཆས་འདི་ཚོ་མགྱོགས་པོ་གོང་ཆུང་ཆུང་ཆགས་ཀྱི་རེད། བརྡ་ཚིག་དེ་ཚོ་བཀོལ་སྤྱོད་བྱེད་ཡག་ལ་དང་པོ་དེ་ཁ་པར་ནང་ནང་འཇུག་བྱེད་དགོས་པ་མ་ཟད་ཁྱེད་རང་དང་འབྲེལ་བ་བྱེད་སའི་མི་དེའི་ཁ་པར་ནང་ལའང་ནང་འཇུག་བྱེད་དགོས། དེ་རྗེས་ཁོང་ཚོས་བྱེད་སྒོ་འདི་བེད་སྤྱད་དེ་ཁ་པར་དང་འཕྲིན་ཐུང་སོགས་ཕར་ཚུར་བཏང་བ་དང་ལེན་གྱི་ཡོད།འདི་ལྟ་བུའི་བཀོལ་སྤྱོད་མ་ལག་འདི་ད་ལྟ་ཁྱད་ཆོས་ལྡན་པའི་ལག་ཐོག་ཁ་པར་གྱི་བཟོ་དབྱིབས་ཁ་ཤས་ཤིག་ནང་མ་གཏོགས་མེད། 

ཁྱེད་ཀྱིས་ (Skype) དང་ལག་ཐོག་ཁ་པར་ནང་ལབ་གླེང་བྱེད་ཡག་དེ་བརྒྱ་ཆ་བརྒྱ་ཐམ་པ་ཉེན་ཁ་མེད་པ་དེ་འདྲ་མིན།གང་ཡིན་ཞེ་ན། དུས་ཡུན་གང་ཙམ་ཞིག་བཀོལ་སྤྱོད་བྱས་རྗེས་དེའི་བརྡ་རྟགས་དེ་ལག་ཐོག་ཁ་པར་ནང་སླེབས་ཀྱི་རེད།



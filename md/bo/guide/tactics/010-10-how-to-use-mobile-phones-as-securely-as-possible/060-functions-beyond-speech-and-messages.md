

---

lang: bo
community: guide
type: tactics
legacy: True
child: True
weight: 6
depth: 3
title: Functions beyond speech and messages

---

ལག་ཐོག་ཁ་པར་ནི་དེ་བེད་སྤྱོད་གཏོང་མཁན་ལ་ཞབས་ཞུ་སྒྲུབ་ཐུབ་མཁན་གྱི་བཀོལ་སྤྱོད་མ་ལག་དང་ཕབ་ལེན་གྱི་བྱེད་སྒོ་ཡོད་པའི་ལག་ཐོག་རྩིས་རྒྱག་འཕྲུལ་འཁོར་ཞིག་ཆགས་ཀྱི་ཡོད། 

དེའི་སྐོར་ལ་ཞིབ་ཕྲ་ཤེས་འདོད་ཡོད་ན་སློབ་ཚན་བཅུ་གཅིག་ནང་འགྲེལ་བརྗོད་ཞུས་ཡོད་པའི་བརྗོད་དོན་[***ཇི་ལྟར་ཁྱད་ཆོས་ལྡན་པའི་ལག་ཐོག་ཁ་པར་གང་ཐུབ་བཀོལ་སྤྱོད་དམ་པོ་བྱེད་དགོས་སམ***](/bo/chapter-11)ཞེས་པའི་གནད་དོན་དེར་ཁྱེད་ཀྱིས་གཟིགས་ན་དྲ་བ་བཀོལ་སྤྱོད་བྱེད་ཡག་ཡོད་པའི་ལག་ཐོག་ཁ་པར་དེ་ཚོར་དགེ་སྐྱོན་ག་རེ་ཡོད་མེད་རྟོགས་ཐུབ་ཀྱི་རེད། 

སྔ་དུས་ཀྱི་ལག་ཐོག་ཁ་པར་ཁ་ཤས་ནང་དྲ་བ་བཀོལ་སྤྱོད་བྱེད་ས་ཡོད་ཀྱང་དེ་ཚོ་བཀོལ་སྤྱོད་བྱེད་དུས་གཤམ་ལ་ཡོད་པའི་དྲ་ཐོག་གི་སྔོན་འགོག་དེ་ཚོ་བེད་སྤྱོད་གཏོང་དགོས། དེ་ཡང་། ཁྱེད་ཀྱིས་འོས་ཤིང་འཚམས་པའི་ཐབས་ལམ་དེ་ཚོ་བེད་སྤྱོད་མ་བཏང་གོང་ཁྱེད་ཀྱིས་ཁྱེད་རང་གི་ལག་ཐོག་ཁ་པར་གྱི་ནུས་པ་དེ་ཤེས་དགོས། 

* ཁྱེད་ཀྱིས་གསང་གནས་ཡོད་པའི་པར་དང་ཡིག་ཆ་ཁག་ལག་ཐོག་ཁ་པར་ནང་གསོག་འཇོག་བྱེད་རྒྱུ་མེད།དེའི་སྐོར་ལ་ཞིབ་ཕྲ་ཤེས་འདོད་ཡོད་ན་སློབ་ཚན་བཞི་པའི་ནང་འགྲེལ་བརྗོད་ཞུས་ཡོད་པའི་བརྗོད་དོན་[***ཁྱེད་ཀྱི་གློག་ཀླད་ནང་ཡོད་པའི་ཡིག་ཆ་ཁག་ཇི་ལྟར་ཉེན་སྲུང་བྱེད་དགོས་སམ།***](/en/chapter-4)ཞེས་པ་དེར་ཁྱེད་ཀྱིས་གཟིགས་ཏེ་ལག་ཐོག་ཁ་པར་ནང་ཡོད་པའི་གསང་གནས་ཁག་ས་ཆ་བཙན་ས་ཞིག་ལ་འཕོ་ལེན་བྱས་ཏེ་ཉར་འཚག་ཡག་པོ་བྱེད་དགོས།

* ཁྱེད་ཀྱི་ལག་ཐོག་ཁ་པར་ནང་ཡོད་པའི་ཁ་པར་བཏང་འབྱོར་གྱི་གནས་ཚུལ་དང་འཕྲིན་ཐུང་། དེ་བཞིན་མིང་ཐོ་དང་པར་རིས་སོགས་ཡང་སེ་སུབ་དགོས།

* གལ་སྲིད་ཁྱེད་ཀྱིས་ལག་ཐོག་ཁ་པར་བེད་སྤྱད་དེ་དྲ་བ་ཁ་ཕྱེ་དགོས་ན་གློག་ཀླད་ནང་དྲ་བ་བཀོལ་སྤྱོད་བྱས་པ་ལྟར་དེ་བཀོལ་སྤྱོད་བྱེད་དུས་ངེས་པར་ཉེན་སྲུང་ཡག་པོ་བྱེད་དགོས། དེ་ཡང་དྲ་ཐོག་གནས་ཚུལ་ཁག་ཁ་ཕྱེ་དུས་ཡི་གེ་[HTTPS](/bo/glossary#SSL)འདི་བཀོལ་སྤྱོད་བྱེད་དགོས།

* ཁྱེད་ཀྱི་ལག་ཐོག་ཁ་པར་གློག་ཀླད་དང་མཐུད་འབྲེལ་བྱེད་དུས་དྲ་འབུ་མེད་ན་མ་གཏོགས་དེ་མཐུད་འབྲེལ་བྱེད་རྒྱུ་མེད། དེའི་སྐོར་ལ་ཞིབ་ཕྲ་ཤེས་འདོད་ན་སློབ་ཚན་དང་པོའི་ནང་འགྲེལ་བརྗོད་ཞུས་ཡོད་པའི་བརྗོད་དོན་[***ཇི་ལྟར་ཁྱེད་ཀྱི་གློག་ཀླད་དྲ་འབུ་དང་གློག་ཀླད་མཁས་པའི་ཆོ་འཕྲུལ་སྣང་ལས་ཉེན་སྲུང་བྱེད་དགོས་སམ***](/en/chapter-1)ཞེས་པ་དེར་གཟིགས་ན་མཁྱེན་ངེས་ཡིན།

* ཁྱེད་ཀྱི་ཁ་པར་ནང་བརྟག་ཞིབ་མ་བྱས་པར་རག་པའི་བྱེད་སྒོ་སྟེ་དྲིལ་བརྡའི་རོལ་དབྱངས་དང་ངོ་སྤྱོད་པར་རིགས་སོགས་དང་ལེན་དང་ནང་འཇུག་བྱེད་རྒྱུ་མེད་ལ་ཡང་ན་འབྱུང་ཁུངས་བཙན་པོ་མེད་པ་ནས་ཐོབ་པའི་བྱེད་སྒོ་རིགས་ནམ་ཡང་ཁ་པར་ནང་བཀོལ་སྤྱོད་བྱེད་རྒྱུ་མེད། གང་ཡིན་ཞེ་ན། དེ་ཚོ་མང་ཆེ་བའི་ནང་དྲ་འབུ་དང་ཉེན་ཚབས་ཅན་གྱི་མཉེན་ཆས་དེ་བཞིན་སོ་ཉུལ་བྱེད་མཁན་བཀོལ་སྤྱོད་མ་ལག་སོགས་ཡོད་པས་རབ་བྱུུང་ན་དེ་ཚོ་བེད་སྤྱོད་གཏོང་རྒྱུ་མེད། 

* ལག་ཐོག་ཁ་པར་གྱི་ཁྱད་ཆོས་དང་དེའི་བཀོལ་སྤྱོད་མ་ལག་ཁག་ལ་ཁྱེད་ཀྱིས་དོ་སྣང་བྱེད་དགོས། དེ་ཡང་ཡོང་ཁུངས་བཙན་པོ་མེད་པའི་མཉེན་ཆས་དང་བཀོལ་སྤྱོད་བྱ་རིམ་དེ་བཞིན་རྒྱུས་མེད་འཕྲིན་ཐུང་ཁག་ལ་བརྟག་ཞིབ་ངེས་པར་བྱེད་དགོས། གལ་སྲིད་ཁྱེད་ཀྱིས་ཁྱེད་རང་གི་ལག་ཐོག་ཁ་པར་ནང་ཡོད་པའི་ཁྱད་ཆོས་དང་བཀོལ་སྤྱོད་མ་ལག་ཁག་བེད་སྤྱོད་གཏོང་སྟངས་ཤེས་ཀྱི་མེད་ན་དེ་ཚོ་ཁྱེད་ཀྱིས་ནུས་མེད་དམ་ཡང་ན་ཕྱིར་ལེན་བྱེད་དགོས། 

* ཁྱེད་ཀྱིས་གསང་ཡིག་མེད་པའི་སྐུད་མེད་དྲ་བ་ལག་ཐོག་ཁ་པར་ལ་མཐུད་དེ་གློག་ཀླད་ནང་བཀོལ་སྤྱོད་བྱེད་དུས་ངེས་པར་གཟབ་གཟབ་བྱེད་དགོས། དེ་ཡང་ལག་ཐོག་ཁ་པར་ནི་གློག་ཀླད་ལྟ་བུ་ཡིན་པས་འདི་བརྒྱུད་གློག་ཀླད་དང་དྲ་བའི་ཉེན་སྲུང་ཐད་ཉེན་ཁ་དང་དོ་ཕོག་འགྲོ་སྲིད་པ་ཞིག་ཡིན་པས་དེ་ཁྱེད་ཀྱིས་བཀོལ་སྤྱོད་བྱེད་དུས་གཟབ་གཟབ་གནང་དགོས། 

* གལ་སྲིད་ལག་ཐོག་ཁ་པར་ནང་ཁྱེད་ཀྱིས་[Infrared (IrDA)](/bo/glossary#IrDA)དང་[Bluetooth](/bo/glossary#Bluetooth)དེ་བཞིན་སྐུད་མེད་དྲ་བ་སོགས་ཀྱི་བརྒྱུད་ལམ་ཁག་བཀོལ་སྤྱོད་བྱེད་ཀྱི་མེད་ན་དེ་ཚོ་ཁ་རྒྱག་རྒྱུ་དྲན་པ་བརྗེད་རྒྱུ་མེད། དེ་ཚོ་དགོས་དུས་མ་གཏོགས་བེད་སྤྱོད་གཏོང་རྒྱུ་མེད་ལ་གནས་སྟངས་བཟང་ས་དང་ས་ཆ་བཙན་ས་ཁག་མ་གཏོགས་དེ་བཀོལ་སྤྱོད་བྱེད་རྒྱུ་མེད། ཁྱེད་ཀྱིས་རབ་བྱུང་ན་དྲ་ཐོག་དང་གློག་ཀླད་བརྒྱུད་གནས་ཚུལ་ཁག་འཕོ་ལེན་བྱེད་པ་ལས་ (Bluetooth) བརྒྱུད་ལམ་འདི་བེད་སྤྱོད་གནས་ཚུལ་ཁག་མི་གཞན་ལ་འཕོ་ལེན་བྱེད་རྒྱུ་མེད། གང་ཡིན་ཞེ་ན་འདི་བརྒྱུད་ཁྱེད་ཀྱི་གནས་ཚུལ་མང་པོ་ཞིག་མིས་ལྐོག་བལྟ་དང་ལྐོག་སྤྱོད་བྱེད་ཐུབ་ཀྱི་ཡོད། 





---

lang: bo
community: guide
type: tactics
legacy: True
child: True
weight: 1
depth: 3
title: General tips on using social networking tools

---

- **གཤམ་གྱི་དྲི་བ་རྣམས་རྟག་ཏུ་འདོན་དགོས།**
 - ངས་དྲ་རྒྱའི་ནང་བཅུག་པའི་གནས་ཚུལ་སུས་གཟིགས་ཐུབ།
 - ངས་སྤྱི་ཚོགས་དྲ་རྒྱའི་ནང་བཅུག་པའི་གནས་ཚུལ་རྣམས་སུ་ལ་དག་པ་དང་སུས་སྟངས་འཛིན་བྱེད་བཞིན་ཡོད།
 - དྲ་རྒྱའི་ཐོག་ང་དང་འབྲེལ་བ་ཡོད་མཁན་ཚོས་ངའི་སྐོར་གནས་ཚུལ་ཇི་འདྲ་ཞིག་མི་གཞན་ལ་རྩིས་སྤྲོད་བྱེད་ཀྱི་ཡོད། 
 - ངས་ཀྱང་ཁོང་ཚོའི་སྐོར་མི་གཞན་ལ་དྲ་ལམ་ཐོག་ནས་བསྟན་པ་ཡིན་ན་ཕོག་ཐུག་ཡོང་ངམ།
 - དྲ་རྒྱའི་ཐོག་འབྲེལ་ཡོད་ཚང་མར་ངས་ཡིད་ཆེས་བྱེད་ཀྱི་འདུག་གམ། 

- སྤྱི་ཚོགས་དྲ་རྒྱའི་ནང་འཛུལ་སྐབས་གསང་ཚིག་བརྟན་པོ་ཞིག་ངེས་པར་དུ་རྒྱག་དགོས། གལ་ཏེ་ཁྱེད་ཀྱི་གསང་ཚིག་གཞན་ལ་ཤོར་བ་ཡིན་ན། རང་ཉིད་ཙམ་མ་ཟད། དྲ་རྒྱའི་ཐོག་རང་གི་འབྲེལ་ཡོད་ཚང་མའི་གནས་ཚུལ་རྣམས་མི་གཞན་གྱིས་ཀློག་ཐུབ། ཁྱེད་ཀྱིས་གསང་ཚིག་ཡང་ཡང་བརྗེ་དགོས། གསང་ཚིག་བརྗེ་རྒྱུ་དེ་རྒྱུན་ལྡན་གྱི་ལས་ཀ་ལྟར་ངོས་འཛིན་བྱེད་དགོས། ལེའུ་གསུམ་པར་གཟིགས་དང་།[གསང་ཚིག་བརྟན་པོ་ཞིག་བཟོས་ནས་ཉར་ཚགས་ཇི་ལྟར་ཐུབ](/bo/chapter-3)ཞིབ་ཕྲའི་ཆེད། 

- སྤྱི་ཚོགས་དྲ་རྒྱའི་ནང་སྒེར་གྱི་གསང་ཉར་ཆེད་ཟུར་དུ་ཚན་པ་ཞིག་བསྐྲུན་པ་དེར་སྐྱོན་ཇི་ཡོད་ཁྱེད་ཀྱིས་ཤེས་དགོས་པ་ཙམ་མ་ཟད། ཚན་པ་དེ་ཁ་སྒྱུར་བྱེད་སྟངས་ཀྱང་ཤེས་དགོས།

- ལས་འགུལ་དང་ལས་དོན་བྱེ་བྲག་པ་རེ་རེའི་ཆེད་ཁ་བྱང་དང་ངོ་སྤྲོད་གསར་པ་རེ་བཟོ་རྒྱུ་ཙམ་མ་ཟད། མིང་འདྲ་མིན་རྫུན་བཟོ་བྱེད་ཐབས་ཐོག་ལའང་བསམ་བློ་གཏོང་དགོས། དྲ་རྒྱ་བེད་སྤྱོད་བརྟན་པོ་ཞིག་གཏོང་དགོས་ན།དྲ་རྒྱའི་སྦྱིན་བདག་ཚོགས་མི་རྣམས་ལ་ཡིད་ཆེས་སྐྱེ་ཐུབ་དགོས། དེ་ལྟར་ཡོང་བར་ཁ་བྱང་གསར་པ་ལོག་ཏུ་བཟོ་དགོས།   

- སྤྱི་མང་དྲ་རྒྱའི་ཁང་ཆུང་ནས་ཁྱེད་ཀྱིས་སྤྱི་ཚོགས་དྲ་རྒྱའི་ནང་འཛུལ་དགོས་ཚེ་ཁ་བྱང་བེད་སྤྱོད་བྱེད་སྐབས་གཟབ་དགོས། སྐབས་དེར་ཁྱེད་ཀྱིས་གསང་ཚིག་རྣམས་ལམ་སེང་སུབ་དགོས་པ་མ་ཟད། བསྐྱར་ཞིབ་ཐོ་གཞུང་དེ་ཡང་སུབ་དགོས། ལེའུ་དྲུག་པའི་ནང་[གནད་དོན་གལ་ཆེ་རྣམས་ནག་སུབ་ཇི་ལྟར་གཏོང་དགོས་པའི་ལམ་སྟོན་](/bo/chapter-6)ཡོད་པས་དེར་གཟིགས། 

- https:// བེད་སྤྱོད་བྱས་ནས་སྤྱི་ཚོགས་དྲ་རྒྱའི་ནང་འཛུལ་སྐབས་ཁྱེད་ཀྱི་དངོས་མིང་དང་གསང་ཚིག དེ་བཞིན་དྲ་རྒྱའི་ནང་བཅུག་པའི་གནས་ཚུལ་རྣམས་ཕྱིར་གྱར་མི་ཡོང་བའི་སྲུང་སྐྱོབ་ཐུབ། ཁ་བྱང་འདི་ལྟར་ http:// བཀོད་པ་ལས་འདི་ལྟར་ https:// དགོས་ན་སྲུང་སྐྱོབ་ཆེད་ཡག་པ་ཡོད།  དྲ་རྒྱའི་ཐོག་གཞན་གྱིས་ངོ་མི་ཤེས་པར་ཆེས་གེ་མོ་ཞིག་གི་ངོ་བོར་གནས་ཐུབ་རྒྱུ་དང་། [དྲ་རྒྱའི་དམ་བསྒྲགས་ལས་ཇི་ལྟར་གཡོལ་ཐུབ་པའི་ཐབས་ལམ་རྣམས་ལེའུ་བརྒྱད་པར་](/bo/chapter-8)གཟིགས། 

- དེ་ཡང་སྐབས་གནས་ཚུལ་ཧ་ཅང་མང་པོ་བླུགས་རྒྱུར་ཡིད་གཟབ་བྱེད་དགོས། ཁྱེད་ཀྱིས་དྲ་རྒྱའི་ཐོག་ཡོད་པའི་རོགས་པ་རྣམས་ལ་ཡིད་ཆེས་ཡོད་ཀྱང་། གཞན་ཞིག་གིས་ལས་སླ་པོའི་ཐོག་ནས་ཁྱེད་ཀྱི་གནས་ཚུལ་གསང་ཉུལ་ཐོག་འདྲ་བཤུས་བྱེད་ཐུབ། 

- སྤྱི་ཚོགས་དྲ་རྒྱ་ཕལ་ཆེ་བས་ཁྱེད་ལ་སྤྱི་ཚོགས་དྲ་རྒྱ་གཞན་དང་ཟླ་སྒྲིལ་གཏོང་རྒྱུའི་གོ་སྐབས་སྤྲོད་བཞིན་ཡོད་པ་ནི་དཔེར་ན། ཁྱེད་ཀྱིས་ཊུཝི་ཊར་དྲ་རྒྱའི་ནང་ཟིན་བྲིས་གསར་པ་ཞིག་བཅུག་མ་ཐག་ཁྱེད་ཀྱི་ངོ་དེབ་དྲ་རྒྱའི་ནང་རང་བཞིན་གྱིས་དེ་མཚུངས་ཤར་ཐུབ་པ་བཟོ་ཐུབ། དེར་བརྟེན་སྤྱི་ཚོགས་དྲ་རྒྱ་ཕན་ཚུན་ལས་སླ་པོའི་ཐོག་ནས་ཟླ་སྒྲིལ་གཏོང་ཐུབ་ཀྱང་ཟླ་སྒྲིལ་གཏོང་སྐབས་ལྷག་པར་དུ་གཟབ་གྲུང་ངེས་པར་བྱེད་དགོས། གང་ཡིན་བརྗོད་ན་སྤྱི་ཚོགས་དྲ་རྒྱ་གཅིག་ནང་ཁྱེད་སུ་ཡིན་མིན་མངོན་གསལ་མེད་ཀྱང་སྤྱི་ཚོགས་དྲ་རྒྱ་གཞན་དང་ཟླ་སྒྲིལ་སྐབས་གཞན་དེའི་ནང་ཁྱེད་ཀྱི་རྣམ་པ་འཆར་སྲིད།      

- སྤྱི་ཚོགས་དྲ་རྒྱའི་སྟེང་ཡོད་པའི་ཁྱེད་ཀྱི་གནས་ཚུལ་རྣམས་བཙན་ལོས་ཡོད་མིན་ཐད་ཡིད་གཟབ་གནང་དགོས།  ཁྱེད་ཀྱིས་སྤྱི་ཚོགས་དྲ་རྒྱ་རྐྱང་པར་བློ་གཏད་ཀྱིས་གལ་གནད་ཆེ་བའི་གནས་ཚུལ་མཁོ་སྒྲུབ་བྱེད་སའི་བརྒྱུད་ལམ་གཅིག་པུར་རྩ་འཛིན་ནམ་ཡང་གནང་མི་རུང་། གང་ཡིན་བརྗོད་ན། གཞུང་གིས་སྤྱི་ཚོགས་དྲ་རྒྱའི་ཐོག་འདྲ་པར་དང་གནས་ཚུལ་སོགས་ངོས་ལེན་མ་ཐུབ་པའི་རིགས་བཀག་འགོག་ཆེད་སྤྱི་ཚོགས་དྲ་རྒྱར་ལས་སླ་པོས་ཐོག་ནས་དམ་བསྒྲགས་བྱེད་ཐུབ། ཕྱོགས་མཚུངས་སྐབས་རེ་སྤྱི་ཚོགས་དྲ་རྒྱ་སྟངས་འཛིན་པ་ཚོས་རྒྱལ་ཁབ་བྱེ་བྲག་པའི་དམ་བསྒྲགས་ལས་གཡོལ་ཆེད། ངོས་ལེན་བྱེད་མ་ཐུབ་པའི་གནས་ཚུལ་རིགས་ལ་དྭངས་བླངས་ཀྱིས་བཀག་འགོག་བྱེད་སྲིད།



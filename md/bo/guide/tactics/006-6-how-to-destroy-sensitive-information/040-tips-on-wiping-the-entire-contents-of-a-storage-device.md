

---

lang: bo
community: guide
type: tactics
legacy: True
child: True
weight: 4
depth: 3
title: Tips on wiping the entire contents of a storage device

---

ཁྱེད་ཀྱིས་མཚམས་རེ་ཡིག་ཆ་གསོག་འཇོག་བྱེད་སའི་མཁོ་ཆས་དེ་མེད་པ་བཟོ་དགོས་པ་ཆགས་ཀྱི་རེད། ཁྱེད་ཀྱི་གློག་ཀླད་རྙིང་པ་དེ་མི་གཞན་ལ་བཙོང་བའམ་ཡང་ན་སྟེར་དགོས་ཐུག་པ་ཡིན་ན་གློག་ཀླད་ཀྱི་མཁྲེགས་ཆས་དེ་སོསོས་ཚུར་ལེན་པའམ་ཡང་ན་ཚོང་ས་དེར་གསར་པ་ཞིག་ཉོས་པ་ཡིན་ན་ལེགས་པ་ཡོད་པའི་སྐུལ་མ་བྱེད་དགོས། གལ་སྲིད་དེ་ཁྱེད་ཀྱི་གདམ་ག་འམ་ཐབས་ཤེས་ཤིག་མ་རེད་བསམ་གྱི་འདུག་ན་དེ་བེད་སྤྱོད་མ་གཏང་བའི་སྔོན་སུབ་བྱེད་[*Eraser*](/bo/glossary#Eraser)བེད་སྤྱད་དེ་མེད་པ་བཟོ་དགོས། གལ་སྲིད་ཁྱེད་ཀྱི་མཁྲེགས་ཆས་དེ་ཉར་དགོས་ཐུག་པ་གང་ཞིག་ཡང་བསྐྱར་བེད་སྤྱོད་བྱེད་དགོས་པའམ་སྐྱུར་དགོས་ཐུག་པ་ཡིན་ན་དེའི་ནང་ཡོད་པའི་ཡིག་ཆ་ཁག་མེད་པ་བཟོ་དགོས། དེ་དང་ཕྱོགས་མཚུངས་གལ་སྲིད་ཁྱེད་ཀྱི་མཁྲེགས་ཆས་གསར་པ་ཞིག་ཉོས་པ་ཡིན་ན་རྙིང་པའི་ནང་ཡོད་པའི་ཡིག་ཆ་གསར་པའི་ནང་ནང་འཇུག་དང་བསྐྱར་ལེན་བྱས་ཏེ་རྙིང་པ་དེ་མེད་པ་བཟོ་དགོས། གལ་སྲིད་ཁྱེད་ཀྱི་མཁྲེགས་ཆས་རྙིང་པ་དེ་གཡུག་དགོས་པ་བྱུང་བའམ་ཡང་ན་བསྐྱར་བཟོ་བྱེད་དགོས་ཐུག་པ་ཡིན་ན་དེ་གཏོར་བཤིག་གཏོང་ཡག་ལ་བསམ་བློ་ངེས་པར་གཏོང་དགོས། གང་ཡིན་ཞེ་ན་གློག་ཀླད་མང་པོ་ཞིག་གི་ཐོག་གནད་འགག་ཆེ་བའི་གནས་ཚུལ་ཁག་མ་སུབ་པའི་སྔོན་ཐོ་བ་ཡོད་པའི་རྟགས་ཤིག་ཐོན་གྱི་ཡོད། དེར་བརྟེན། ཡིག་ཆ་གང་འདྲ་ཞིག་སུབ་ཀྱང་མ་སུབ་པའི་སྔོན་ངེས་པར་བསམ་བློ་ཡག་པོ་གཏོང་དགོས།

གོང་དུ་འགྲེལ་བརྗོད་བྱས་ཡོད་པའི་གནས་ཚུལ་ཁག་གི་གནས་སྟངས་ལ་བསམ་གཞིགས་བྱེད་དུས། ཁྱེད་ཀྱིས་གློག་ཀླད་ཀྱི་མཁྲེགས་ཆས་ཐོག་ཡོད་པའི་གནས་ཚུལ་ཁག་སུབ་བྱེད་[*Eraser*](/bo/glossary#Eraser)བེད་སྤྱད་དེ་མེད་པ་བཟོ་དགོས། ཡིན་ནའང་། གློག་ཀླད་མ་ལག་གིས་མཁྲེགས་ཆས་དེ་བེད་སྤྱོད་བྱེད་ཀྱི་ཡོད་ན་མ་གཏོགས་ཡིག་ཆ་དེ་ཚོ་སུབ་ཐུབ་ཀྱི་མེད། དཀའ་ངལ་དེ་སེལ་ཡག་གི་ཐབས་ལམ་ལས་སླ་ཤོས་ནི་མཁྲེགས་ཆས་དེ་མར་སྟོན་ནས་གློག་རྡུལ་མ་ལག་གི་ཡོ་ཆས་ནང་ནང་འཇུག་བྱས་ཏེ་གློག་ཀླད་ནང་ནས་དེ་མེད་པ་བཟོ་བའམ་ཡང་ན་སུབ་དགོས། དེ་ཡང་། གློག་ཀླད་ཀྱི་མཁྲེགས་ཆས་ནང་ཡོད་པའི་ཁྱེད་རང་གི་གནས་ཚུལ་ཁག་ཆ་ཚང་མེད་པ་བཟོ་གི་ཡོད། དེ་རྗེས་སུབ་བྱེད་[*Eraser*](/en/glossary#Eraser)བེད་སྤྱད་དེ་མཁྲེགས་ཆས་དེ་གཙང་བཟོ་བྱེད་ཀྱི་ཡོད། སྟབས་ལེགས་པ་ཞིག་ལ་དེ་ཡང་སེ་བྱེད་དགོས་ཀྱི་མེད། གང་ཡིན་ཞེ་ན། དེས་དུས་ཚོད་མང་པོ་ཞིག་ཟ་གི་ཡོད།

བསྐྱར་སྤྱོད་འོད་སྡེར་རམ་བརྙན་ཆས་འོད་སྡེར་ནང་གསོག་འཇོག་བྱས་ཡོད་པའི་ཡིག་ཆ་ཁག་མེད་པ་བཟོ་རྒྱུའི་ཚབ་ཏུ་དེ་ལས་སྒོར་ལེབ་དེ་གཏོར་བཤིག་གཏང་ན་ཡག་ག་ཡོད། གལ་སྲིད་ཁྱེད་ལ་དེ་ཡིན་གཅིག་མིན་གཅིག་དགོས་ཀྱི་ཡོད་ན། ཁྱེད་རང་གིས་འདོད་པ་ཡོད་པའི་ཡིག་ཆ་འདྲ་མིན་གསོག་འཇོག་བྱེད་ས་ཞིག་བཟོ་དགོས། འདི་ནི་བསྐྱར་སྤྱོད་བྱེད་ཡག་མེད་པའི་འོད་སྡེར་ནང་གསོག་འཇོག་བྱས་ཡོད་པའི་ཡིག་ཆ་ཁག་མེད་པ་བཟོ་ཆེད་ཀྱི་ཐབས་ལམ་གཅིག་པུ་དེ་ཡིན། འོད་སྡེར་རམ་ཡང་ན་བརྙན་ཆས་འོད་སྡེར་ནང་ཡོད་པའི་གནས་ཚུལ་ཁག་ཆ་ཚང་མེད་པ་བཟོ་ཡག་ནི་དཀའ་འཛེགས་ཅན་ཞིག་ཡིན། གང་ཡིན་ཞེ་ན། ཁྱེད་རང་གི་ཤེས་གསལ་ལ་སྒོར་ལེབ་དེ་ཚོ་དུམ་བུར་བཏང་ཀྱང་དེ་ཚོའི་ཐོག་ཡོད་པའི་གནས་ཚུལ་ཁག་བསྐྱར་ལེན་བྱེད་ཐུབ་ཀྱི་ཡོད། སྒྲུང་གཏམ་དེ་དངོས་བྱུང་གི་སྒྲུང་གཏམ་ཞིག་ཡིན། ཡིན་ནའང་། ཐབས་ལམ་དེ་བརྒྱུད་གནས་ཚུལ་ཁག་བསྐྱར་སྐྲུན་བྱེད་ཡག་ལ་དུས་ཚོད་དང་ཆེད་ལས་མཁས་པ་དེ་འདྲ་དགོས་ཀྱི་ཡོད། དེར་བརྟེན།གནས་ཚུལ་དེ་བཀོལ་སྤྱོད་བྱེད་ཡག་ལ་མི་དེ་བེད་སྤྱོད་བྱེད་མིན་ནི་ཁྱེད་རང་ལ་རག་ལུས་ཡོད། གང་ཡིན་ཞེ་ན་ཇེམ་ཙེ་གྱོང་པོ་ཆ་གཅིག་གིས་ལས་ཀ་དེ་འཁྲུལ་མེད་ངང་ཡག་པོ་བྱེད་ཐུབ་ཀྱི་ཡོད་པ་ལྟར་རེད། གལ་སྲིད་ཁྱེད་ཀྱིས་སྔོན་འགོག་ཐོད་པ་དེ་འདྲ་བྱེད་དགོས་པ་འདུག་བསམ་ན་དུམ་བུ་བཏང་བ་དེ་ཚོ་བསྲེས་ཏེ་ཁྱེད་རང་གི་ལས་ཁུངས་དང་ཁང་པ་མེད་སའི་ཐག་རིང་ས་ཕྱོགས་འདྲ་མིན་ནང་གཡུག་དགོས།

<div class="background" markdown="1">
ཨེ་ལི་ཎ། ད་དུང་ང་ལ་དྲ་ཐོག་བརྒྱུད་བསྐྱར་ལེན་བྱས་པའི་འོད་སྡེར་ཡོད། ངས་ཤེས་གསལ་ལ་ཁྱེད་རང་གིས་གློག་ཀླད་ཀྱི་ཕྲ་རླབས་བེད་སྤྱད་དེ་འོད་སྡེར་མེད་པ་བཟོ་གི་ཡོད་རེད་ཅེས་གོ་བྱུང་། གང་ལྟར་ཀྱང་ང་ལ་བསམ་ཚུལ་དེ་སྡུག་ཅག་ཅིག་ཡིན་པའི་སྣང་བ་སྐྱེས་བྱུང་། མི་དེ་ཚོས་དངོས་གནས་དེ་འདྲ་བྱེད་ཀྱི་ཡོད་དམ། དེས་ལས་ཀ་བྱེད་ཀྱི་རེད་དམ།

ནེ་ཁོ་ལི། ངས་ཇི་ལྟར་ཡིག་ཆ་ཚགས་ཚུད་ངང་མེད་པ་བཟོ་ཡག་ཐད་ལ་བསམ་བློ་གཏོང་གི་ཡོད། ཡིན་ནའང་། ངས་དེའི་སྐོར་ལ་གང་ཡང་ཤེས་ཀྱི་མེད། གང་ཡིན་ཞེ་ན། ངས་ཕྲ་རླབས་ནང་འོད་སྡེར་བཅུག་ཏེ་བེད་སྤྱོད་གཏོང་མྱོང་མེད། རེད་དེ་དངོས་གནས་རེད། བསམ་ཚུལ་དེ་ཉེན་ཁ་ཅན་ཞིག་ཡིན། གལ་སྲིད་ལྕགས་རིས་དེས་ཕྲ་རླབས་གཏོར་སྐྱོན་མ་བཏང་ཀྱང་དེས་འོད་སྡེར་དེ་མེ་བརྒྱབ་ཐུབ་ཀྱི་ཡོད། མེ་བརྒྱབ་པའི་འོད་སྡེར་དེའི་དྲི་མ་ནི་དྲི་ངན་ཞིག་ཡིན་དུས་ངས་འོད་སྡེར་མེ་མ་བརྒྱབ་ན་ཡག་ག་འདུག་ཅེས་ངོ་སྤྲོད་བྱེད་ཀྱི་ཡིན།
</div>




---

lang: bo
community: guide
type: tactics
legacy: True
child: True
weight: 3
depth: 3
title: Tips on using secure deletion tools effectively

---

ཁྱེད་རང་གི་ཀློག་ཀླད་དང་ཡིག་ཆ་གསོག་འཇོག་བྱེད་སའི་ཡོ་ཆས་ནང་ཡོད་པའི་གནད་འགག་ཆེ་བའི་ཡིག་ཆ་ཁག་ཇི་ལྟར་སུབ་ཀྱི་ཡོད་མེད་དང་བྱ་ཐབས་ག་རེ་བེད་སྤྱད་དེ་ཡིག་ཆ་དེ་ཚོ་རྩ་མེད་བཟོ་གི་ཡོད་པ་ཤེས་ཀྱི་ཡོད། གལ་སྲིད་ཁྱེད་རང་ཐེངས་མ་དང་པོ་བྱ་ཐབས་དེ་བེད་སྤྱོད་གཏོང་མཁན་ཡིན་པ་གང་ཞིག་ཁྱེད་རང་གི་གློག་ཀླད་ཀྱི་མཁྲེགས་ཆས་དེ་ཚགས་ཚུད་བརྟན་སྲུང་ངང་གཙང་བཟོ་བྱེད་དགོས་ན་གཤམ་ལ་ཡོད་པའི་སྟབས་བདེའི་ཐབས་ལམ་དེ་ཚོ་ངེས་པར་ལག་ལེན་བསྟར་དགོས།

- སློབ་ཚན་ལྔ་པའི་ནང་གི་བརྗོད་དོན་[***གནས་ཚུལ་བརླག་དོར་ཤོར་བ་ཁག་ཇི་ལྟར་བསྐྱར་ལེན་བྱེད་དགོས་སམ***](/bo/chapter-5)ཞེས་པའི་སློབ་སྟོན་ཤེས་བྱ་དེ་ཚོ་ཤེས་པའི་ཐོག་ཁྱེད་ཀྱི་གནད་འགག་ཆེ་བའི་ཡིག་ཆ་ཁག་བསྐྱར་ལེན་བྱེད་ཡག་གི་བརྡ་ཚིག་ཞིག་བཟོ་དགོས།
- གློག་ཀླད་ནང་གི་དགོས་མེད་ཀྱི་མཉེན་ཆས་ཁ་ཕྱེ་བ་ཁག་སྐོ་བརྒྱབ་པ་དང་སྦྲགས་དྲ་རྒྱའི་བརྒྱུད་ལམ་དེ་ཆད་དགོས།
- ཡིག་ཆ་གསོག་འཇོག་བྱེད་སའི་ཡོ་ཆས་ནང་ཡོད་པའི་ཡིག་སྣོད་ཁག་སུབ་ཏེ་ཡིག་སྣོད་ཀྱི་གད་སྣོད་དེ་སྟོང་པ་བཟོ་དགོས།
- [*CCleaner*](/bo/glossary#CCleaner)བེད་སྤྱད་དེ་སྐབས་འཕྲལ་གྱི་ཡིག་སྣོད་ཁག་མེད་པ་བཟོ་དགོས།
- [*Eraser*](/bo/glossary#Eraser)སུབ་བྱེད་བེད་སྤྱད་དེ་གློག་ཀླད་ཀྱི་ངོ་གདོང་ཐོག་ཡོད་པའི་བརྗེ་ལེན་གྱི་ཡིག་ཆ་[*swap file*](/bo/glossary#Swap_file)དེ་མེད་པ་བཟོ་དགོས།
- [*Eraser*](/bo/glossary#Eraser)སུབ་བྱེད་བེད་སྤྱད་དེ་ཁྱེད་རང་གི་གློག་ཀླད་དང་དེའི་མཁྲེགས་ཆས་ནང་ཡོད་པའི་སྟོང་ཆ་དེ་ཚོ་མེད་པ་བཟོ་དགོས། བྱ་ཐབས་དེ་ཆ་ཚང་ཚར་ཡག་ལ་མཚན་གང་གོར་སྲིད་པ་ཞིག་ཡིན།་གང་ཡིན་ཞེ་ན་བྱ་ཐབས་དེས་ལས་ཀ་གོར་པོ་བྱེད་ཀྱི་ཡོད། 

དེར་བརྟེན་ཁྱེད་རང་གིས་གཤམ་དུ་ཡོད་པའི་བྱ་ཐབས་འདི་ཚོ་བེད་སྤྱོད་གཏོང་དགོས་པ་ཆགས་ཀྱི་རེད།

- དུས་ཐོག་ཏུ་གཙང་བཟོ་[*CCleaner*](/bo/glossary#CCleaner)བེད་སྤྱད་དེ་གནས་སྐབས་ཀྱི་ཡིག་ཆ་ཁག་སུབ་ཀྱི་རེད།
- ཡིག་ཆ་བླུག་སའི་གད་སྣོད་དམ་ཡང་ན་གློག་ཀླད་ནང་ཡོད་པའི་སུབ་བྱེད་[*Eraser*](/bo/glossary#Eraser)བྱ་ཐབས་བེད་མ་སྤྱད་པར་གནད་འགག་ཆེ་བའི་བརྡ་འཕྲིན་ཡིག་ཆ་ཁག་སུབ་བྱེད་བཀོལ་སྤྱོད་བྱས་ཏེ་སུབ་དགོས།
- གློག་ཀླད་ཀྱི་ངོ་གདོང་ཐོག་ཡོད་པའི་བརྗེ་ལེན་གྱི་ཡིག་ཆ་[*swap file*](/bo/glossary#Swap_file)ཁག་དུས་ཐོག་ཏུ་སུབ་བྱེད་[*Eraser*](/bo/glossary#Eraser)བེད་སྤྱད་དེ་མེད་པ་བཟོ་དགོས།
-	ཉེ་ཆར་གློག་ཀླད་ཀྱི་མཁྲེགས་ཆས་དང་གློག་རྡུལ་མ་ལག་གི་ཡོ་ཆས། དེ་བཞིན་ཅ་དངོས་གཞན་དག་ནང་གསོག་འཇོག་བྱས་ཡོད་པའི་གནད་འགག་ཅན་གྱི་ཡིག་ཆ་ཁག་སུབ་བྱེད་[*Eraser*](/bo/glossary#Eraser) བེད་སྤྱད་དེ་མེད་པ་བཟོ་དགོས། དེ་ཡང་བེན་ཙེ་དང་བསྐྱར་སྤྱོད་འོད་སྡེར། བསྐྱར་སྤྱོད་བརྙན་པར་འོད་སྡེར། པར་ཆས་དང་ལག་ཐོག་ཁ་པར་གྱི་འཕོ་ལེན་དྲན་ཤེས་བྱང་བུ་དེ་བཞིན་གླུ་དབྱངས་ཉན་ཆེད་ཀྱི་སྟབས་བདེའི་ཡོ་ཆས་ཀྱང་དེའི་ནང་ཚུད་ཡོད།





---

lang: bo
community: guide
type: tactics
legacy: True
child: True
weight: 1
depth: 3
title: Identifying and organising your information

---

གློག་ཀླད་ནང་ཡོད་པའི་གནས་ཚུལ་ཁག་[*མཉེན་ཆས་རྫུན་མའི་*](/bo/glossary#Malware)འགོག་རྐྱེན་དང་ཕྱིའི་རྐྱེན་ངན་མ་འཕྲད་པའི་ཆེད་ཁྱེད་རང་གིས་[*མེ་གྱང་*](/bo/glossary#Firewall)དང་གསང་ཡིག་བཙན་པོ་བེད་སྤྱོད་བཏང་སྟེ་ཉེན་སྲུང་བྱེད་ཀྱི་ཡོད་ཀྱང་། དེ་ཚོ་ཁོ་ནས་གློག་ཀླད་བརྟན་སྲུང་བྱེད་ཐུབ་ཀྱི་མེད། གློག་ཀླད་ལ་རྐྱེན་མང་པོ་ཞེ་པོ་གཅིག་འཕྲད་ཀྱི་ཡོད་པ་ནི་[*དྲ་འབུའི་རྒོལ་འཛིང་*](/bo/glossary#Hacker)དང་གློག་ཐག་ཆད་པ། གློག་གི་མེ་ཚག་ཤོར་བ། ཆུ་ཤོ་བ། རྐུན་མ་ཤོར་བ། གཞུང་བཞེས་བཏང་བ། ཁབ་ལེན་གྱིས་ནུས་པ་ཕྱིར་འཐེན་པ། གློག་ཀླད་ཀྱི་མ་ལག་གས་འཐོར་ཤོར་བ།མཁྲེགས་ཆས་ལ་དཀའ་ངལ་འཕྲད་པ་སོགས་བྱུང་གི་ཡོད། དེར་བརྟེན་གློག་ཀླད་ཀྱི་རྐྱེན་ངན་ཁག་ལ་གྲ་སྒྲིག་བྱེད་རྒྱུ་ནི་ཉེན་སྲུང་ལས་གལ་ཆེ་བ་ཡོད། 

<div class="background" markdown="1">
ཨེ་ལི་ཎ། (Elena)  ངས་བསྐྱར་ལེན་བྱེད་ཡག་དེ་གལ་ཆེན་པོ་ངོས་འཛིན་བྱེད་ཀྱི་ཡོད། ཎེ་ཁོ་ལི། ཡིན་ནའང་མི་གཞན་པ་ཞིག་གིས་ང་ལ་རོགས་པ་བྱས་ནས་དེ་གློག་ཀླད་ནང་ནང་བཅུག་བྱེད་དགོས་དོན་མེད། ངས་བཤད་ཡག་བྱས་ན་ང་ལ་རྒྱུ་ཆ་དང་དུས་ཚོད་དེ་བཞིན་མཁས་པའི་རྩལ་ལག་དེ་འདྲ་སྟོན་རྒྱུ་གང་ཡང་མེད། 

ན་ཁོ་ལི། (Nikolai) ཁྱེད་རང་འགྲིག་གི་རེད། བསྐྱར་ལེན་བྱེད་ཡག་གི་འཆར་གཞི་དེ་ལ་བསམ་བློ་ཞིབ་ཚགས་པོ་གཏོང་དགོས། ཡིན་ནའང་། དེར་དུས་ཚོད་དང་པད་ཤག་ཚང་མ་གཏོང་དགོས་དོན་མེད། གནས་ཚུལ་བརླག་དོར་ཤོར་བ་དང་བསྡུར་ན་དེར་ཁྱེད་རང་བློ་མ་བདེ་བ་བྱེད་དགོས་དོན་མེད། རེད་པཱ། དེ་ཙམ་མ་ཟད་གློག་ཀླད་ནང་ཡོད་པའི་ཡིག་ཆ་ཁག་བསྐྱར་ལེན་བྱེད་ཡག་ནི་གལ་ཆེན་པོ་ཡིན་དུས་སོ་སོ་རང་ཉིད་ཀྱི་དོ་དམ་བྱེད་དགོས་པ་ཞིག་ཡིན། དུས་རྒྱུན་ཁྱེད་ལ་གློག་ཀླད་བཀོལ་སྤྱོད་བྱེད་སྟངས་ཐོག་སློབ་གསོ་རྒྱག་མཁན་གྱི་མི་དེ་གློག་ཀླད་ཀྱི་བརྡ་འཕྲིན་ཤེས་བྱ་ཐོག་སྦྱང་བཤད་ཧ་ཅང་གི་ཡག་པོ་ཡོད་པ་ཞིག་དགོས་ཀྱི་ཡོད། གལ་སྲིད་མི་དེར་གློག་ཀླད་ཀྱི་ཤེས་བྱ་དེ་ཙམ་ཡག་པོ་མེད་ན་སོ་སོ་རང་ཉིད་ཀྱིས་ནང་བཅུག་དང་བཀོལ་སྤྱོད་བྱས་ན་བཟང་བ་ཡོད།

</div>
བསྐྱར་ལེན་གྱི་བྱ་ཐབས་གོ་རིམ་བཞིན་སྒྲིག་དགོས་ན་དང་པོ་ཁྱེད་རང་གི་ཡིག་ཆ་དང་གནས་ཚུལ་ཁག་ག་པར་བཞག་ཡོད་མེད་ངེས་པར་ཤེས་དགོས། དཔེ་ཆ་བཞག་ན་ཁྱེད་རང་གི་དྲ་ཐོག་ཁ་བྱང་དང་གློག་ཀླད། ཡང་ན་དེ་གཉིས་ཀའི་ནང་གསོག་འཇོག་བྱེད་སྲིད་པ་ཞིག་ཡིན། ཡིན་དང་ཡིན། ཁྱེད་རང་ལ་དྲ་ཐོག་ཁ་བྱང་མང་པོ་ཞིག་ཡོད་ཀྱི་རེད་ལ་ཁྱིམ་དང་ལས་ཁུངས་གཉིས་ཀར་རྩ་ཆེའི་ཡིག་ཆ་ཁག་ཉར་འཚག་བྱེད་ས་གློག་ཀླད་ཀྱང་ཡོད་ཀྱི་རེད། དེར་གཏམ་གླེང་བྱེད་སའི་དེབ་དང་བབ་ཅོལ་བཤད་ས་སོགས་དོ་བདག་སོ་སོས་བཀོལ་སྤྱོད་བྱེད་ས་དེ་འདྲ་ཡོད། གནས་ཚུལ་ཁ་ཤས་ཤིག་ཡིག་ཆ་འཕོ་ལེན་བྱེད་སའི་སྟབས་བདེའི་མཁོ་ཆས་ཏེ་འོད་སྡེར་ཁག་དང་གློག་རྡུལ་མ་ལག་མཁོ་ཆས་དེ་བཞིན་བེན་ཙེ་སོགས་ནང་གསོག་འཇོག་བྱེད་ཀྱི་ཡོད། ཁྱེད་རང་གི་ལག་ཐོག་ཁ་པར་ནང་མི་སྣ་མང་པོའི་འབྲེལ་གཏུགས་ཁ་པར་ཨང་གྲངས་དང་འཕྲིན་ཐུང་སོགས་གསོག་འཇོག་བྱེད་ཀྱི་ཡོད། གལ་སྲིད་ཁྱེད་རང་ལ་དྲ་རྒྱ་ཞིག་ཡོད་ན་ལོ་མང་པོ་དཀའ་ལས་བརྒྱབ་ནས་བསགས་པའི་རྩོམ་རིགས་འདྲ་མིན་བཀོད་ནས་བཞག་གི་རེད། མཐའ་མ་འདིར་བརྡ་འཕྲིན་དང་འབྲེལ་བ་མེད་པའི་གནས་ཚུལ་ཁག་ཤོག་བུ་དང་ཟིན་བྲིས་དེབ། དེ་བཞིན་ཉིན་ཐོ་དང་ཡི་གེ་སོགས་ནང་སྣང་མེད་དུ་བཞག་རྒྱུ་མེད།

དེ་རྗེས་ཁྱེད་རང་གི་ངོ་བཤུས་ངོ་མ་ག་རེ་ཡིན་པ་དང་ངོ་བཤུས་ག་རེ་ཡིན་མིན་འགྲེལ་བཤད་བརྒྱབ་ཐུབ་པ་དགོས། ངོ་བཤུས་ངོ་མ་ནི་ཡིག་ཆ་གཅིག་གམ་མང་པོ་དུས་ཐོག་ཏུ་འགྱུར་བཀོད་བཏང་སྟེ་བཟོས་པ་ཞིག་ཡིན་དུས་དུས་ཐོག་ཏུ་ནང་དོན་དེ་ཚོ་བཀོལ་སྤྱོད་མ་བཏང་གོང་ངེས་པར་ཞུ་དག་ཡག་པོ་གཏོང་དགོས།  གསལ་པོ་ཞུ་དགོས་པ་ཞིག་ལ་དེ་པར་བཤུས་གཅིག་ལས་མེད་པའི་ཡིག་སྣོད་ལ་འཇུག་གི་མེད། ཡིན་ནའང་། གནས་ཚུལ་རིགས་ཁ་ཤས་ཤིག་ལ་བཀོལ་སྤྱོད་བྱེད་ཀྱི་ཡོད། ཛ་དྲག་གི་དཀའ་ངལ་གཅིག་འཕྲད་ཀྱི་ཡོད་པ་ནི་གལ་ཆེའི་གནས་ཚུལ་ཡོད་པའི་ངོ་བཤུས་ཀྱི་ཡིག་སྣོད་མང་པོ་ཞིག་བསྐྱར་ལེན་གྱིས་དུས་འགྱངས་བྱེད་དུས་ངོ་བཤུས་ངོ་མ་དེ་བརླག་དོར་ཤོར་བའམ་ཡང་ན་རྩ་བ་ནས་མེད་པ་ཆགས་འགྲོ་གི་ཡོད། ཁྱེད་རང་གིས་བསམ་བློ་ཞིག་ཐོངས་དང་དཔེར་ན། གློག་རྡུལ་མ་ལག་ཡོ་ཆས་ནང་ཡོད་པའི་གནས་ཚུལ་བྱེ་བྲག་པ་གཅིག་བདུན་ཕྲག་ཅིག་ལྷག་ཁྱེད་ཀྱི་ཁ་སྐོང་བྱེད་ཀྱིན་འགྲོ་བ་ཡིན་ན་དེ་དུས་ཁྱེད་རང་གིས་པར་བཤུས་དེ་ངོ་བཤུས་ངོ་མར་བརྩིས་ཀྱི་རེད། གང་ཡིན་ཞེ་ན་དེ་དུས་ཁྱེད་རང་གི་གློག་ཀླད་རང་འགུལ་ངང་ཁ་སྐོང་བྱས་ཡོད་པ་དེ་ཕན་ཐོགས་དེ་ཙམ་ཡོང་གི་མེད། 

གོང་དུ་ར་སྤྲོད་བྱས་པའི་ངོ་བཤུས་དང་ངོ་བཤུས་ངོ་མའི་གནས་ཚུལ་དེ་ཚོ་ཁྱེད་ཀྱིས་ཡིག་ཐོག་ཏུ་ཕབ་རྒྱུ་ནི་ཧ་ཅང་གིས་གལ་ཆེན་པོ་ཆགས་ཡོད། འདིས་ཁྱེད་ཀྱི་གློག་ཀླད་བསྐྱར་ལེན་གྱི་བྱ་ཐབས་ལ་གང་གིས་ཕན་ཐོགས་བྱེད་ཀྱི་ཡོད་མེད་གསལ་བཤད་བྱེད་ཐུབ་ཀྱི་ཡོད། གཤམ་དུ་དཔེར་བརྗོད་ཁ་ཤས་འགྲེལ་བརྗོད་ཞུས་ཡོད་པས་དེར་གཟིགས་ན་མཁྱེན་ཐུབ། ཡིན་དང་ཡིན། ཁྱེད་རང་གི་ཐོ་གཞུང་དེ་དེ་ཙམ་གྱིས་རིང་པོ་མེད། དེ་ཡང་གསོག་འཇོག་བྱེད་སའི་མཁོ་ཆས་ཁ་ཤས་ནང་ཡིག་ཆ་གཅིག་ལས་མང་བ་དང་ཡང་ཡིག་ཆ་ཁ་ཤས་ནང་མཁོ་ཆས་འདྲ་མིན་སྣ་ཚོགས་ཡོད། 


<table border="1">
<tbody>
<tr>
<th>ཡིག་ཆ།</th>
<th>ངོ་མ། / ངོ་བཤུས།</th>
<th>གསོག་འཇོག་བྱེད་སའི་མཁོ་ཆས།</th>
<th>ས་གནས།</th>
</tr>
<tr>
<td>བརྡ་འཕྲིན་ཡིག་ཆ།</td>
<td>ངོ་མ་</td>
<td>གློག་ཀླད་ཀྱི་མཁྲེགས་ཆས།</td>
<td>ལས་ཁུངས།</td>
</tr>
<tr>
<td>གལ་ཆེའི་བརྡ་འཕྲིན་ཡིག་ཆ་ཁ་ཤས།</td>
<td>ངོ་བཤུས།</td>
<td>གློག་རྡུལ་མ་ལག་གི་ཡོ་ཆས།</td>
<td>ང་དང་མཉམ་དུ།</td>
</tr>
<tr>
<td>གློག་ཀླད་ཀྱི་མ་ལག་ཡིག་མཛོད། (པར་རིས། , གཏམ་གླེང་དེབ།, ལོ་ཐོ།)</td>
<td>ངོ་མ།</td>
<td>གློག་ཀླད་ཀྱི་མཁྲེགས་ཆས།</td>
<td>ལས་ཁུངས།</td>
</tr>
<tr>
<td>བརྡ་འཕྲིན་གྱི་ཡིག་མཛོད་ཁ་ཤས།</td>
<td>ངོ་བཤུས།</td>
<td>འོད་སྡེར།</td>
<td>ཁྱིམ།</td>
</tr>
<tr>
<td>ཨེ་མལ་ཁ་བྱང་།</td>
<td>ངོ་མ།</td>
<td>ཇི་མལ་ཁ་བྱང་།</td>
<td>དྲ་རྒྱ།
</td>
</tr>
<tr>
<td>ཁ་པར་ནང་གི་འབྲེལ་གཏུགས་མི་སྣར་འཕྲིན་ཐུང་བསྐུར་རྒྱུ།</td>
<td>ངོ་མ།</td>
<td>ལག་ཐོག་ཁ་པར།</td>
<td>ང་དང་མཉམ་དུ།</td>
</tr>
<tr>
<td>པར་བཤུས་བརྒྱབ་པའི་ཡིག་་ཆ། (ཆོད་གན། , ཟོང་ཐོ།)</td>
<td>ངོ་མ།</td>
<td>རྒྱ་ཅོག་གི་ཤུད་སྒམ།</td>
<td>ལས་ཁུངས།</td>
</tr>
</tbody>
</table>


ཁྱེད་ཀྱིས་གོང་གི་རེའུ་མིག་ཁག་ལ་ བལྟས་ན་ཤེས་ཐུབ།

- གལ་སྲིད་ཁྱེད་ཀྱི་ལས་ཁུངས་ནང་ཡོད་པའི་གློག་ཀླད་ཀྱི་མཁྲེགས་ཆས་གས་དོར་ཤོར་བ་ཡིན་ན་ཡང་ཕབ་བཤུ་བྱས་པའི་ངོ་བཤུས་ཡིག་ཆ་དེ་ཚོ་གློག་རྡུལ་མ་ལག་གི་ཡོ་ཆས་དང་ཁྱིམ་ནང་ཡོད་པའི་འོད་སྡེར་ནང་བརྟན་པོ་གནས་ཐུབ་ཀྱི་རེད།
- ཁྱེད་ཀྱི་ཨེ་མལ་འཕྲིན་ཐུང་ཕབ་བཤུ་བྱེད་སའི་གསང་ཡིག་དེ་ཁ་བྱང་གི་དེབ་ནང་བཀོད་མེད་པའམ་ཡང་ན་དྲན་པ་བརྗེད་པ་ཡིན་ན་ཁྱེད་ལ་དེ་ཚོ་ཀློག་ཡག་རག་གི་མ་རེད།
- ཁྱེད་རང་ལ་ལག་ཐོག་ཁ་པར་ནས་ཡིག་ཆ་ཕབ་ལེན་བྱས་པ་དེ་འདྲ་མེད།
- ཁྱེད་ལ་གློག་ཀླད་ཀྱི་ཕྱི་ནང་གཉིས་ཀ་སྟེ་ཟོང་ཐོ་དང་ཆོད་གན་བཞག་པའི་ཡིག་ཆ་ཁག་གི་ངོ་བཤུས་དེ་ཚོ་མེད།



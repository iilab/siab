

---

lang: bo
community: guide
type: tactics
legacy: True
child: True
weight: 2
depth: 3
title: Defining your backup strategy

---

གོང་དུ་འགྲེལ་བརྗོད་ཞུས་པའི་ཡིག་ཆ་ཁག་བསྐྱར་ལེན་བྱེད་ཡག་ལ་ཁྱེད་ཀྱི་ངེས་པར་མཉེན་ཆས་དང་ཐབས་ལམ་གཉིས་ཟུང་སྦྲེལ་བྱེད་དགོས། དེར་བརྟེན་ཁྱེད་ཀྱིས་ཡིག་ཆ་སྣ་ག་རེ་རེ་བཞག་ས་མི་འདྲ་བ་གཉིས་ནང་ གསོག་འཇོག་བྱེད་རྒྱུ་ནི་གལ་འགངས་ཆེན་པོ་ཞིག་ལ་ངོས་འཛིན་ཏེ་ལག་ལེན་དོན་འཁྱོལ་བྱེད་དགོས། 

ཁྱེད་ཀྱི་གློག་ཀླད་ནང་ཡོད་པའི་བརྡ་འཕྲིན་གྱི་ཡིག་ཆ་ཁག་གཙང་མ་གཙང་ཀྱང་བསྐྱར་ལེན་བྱེད་ཐུབ་ཀྱི་ཡོད། དེའི་སྐོར་ལ་རྒྱས་པ་གཤམ་དུ་འགྲེལ་བརྗོད་ཞུས་ཡོད་པས་དེར་གཟིགས་ན་མཁྱེན་ཐུབ། [*Cobian Backup*](/bo/glossary#Cobian_Backup) གློག་ཀླད་ཀྱི་ཡིག་ཆ་གསོག་འཇོག་བྱེད་སའི་ཡོ་ཆས་ནང་ཡིག་ཆ་ཁག་གསོག་འཇོག་བྱེད་ཐུབ་པ་ཡིན་ན་ཁྱེད་ཀྱི་ཁྱིམ་དང་ས་ཆ་བཙན་ས་ཁག་ལ་འཁྱེར་ཐུབ་ཀྱི་རེད། ཡིག་ཆ་ཁག་འཁྱེར་ས་ནི་གློག་ཀླད་ཀྱི་མཁྲེགས་ཆས་མ་ལག་ཏེ་འོད་སྡེར་དང་གློག་རྡུལ་མ་ལག་གི་ཡོ་ཆས་སོགས་གདམ་ག་ཡོད། མི་ཁ་ཤས་ཤིག་གི་འོད་སྡེར་གདམ་ག་བྱེད་ཀྱི་ཡོད། གང་ཡིན་ཞེ་ན། ཁྱེད་ཀྱི་བསྐྱར་ལེན་བྱས་པའི་ཡིག་ཆ་ཁག་བརླག་དོར་ཤོར་ཡག་ལ་ཉེན་ཁ་ཆུང་བ་ཡོད། ཡིག་ཆ་བསྐྱར་ལེན་བྱེད་ཡག་ལ་ཡིན་གཅིག་མིན་གཅིག་འོད་སྡེར་གསར་པ་ཉོས་ཏེ་བེད་སྤྱོད་གཏོང་དགོས་མེད་དུས་ཁྱེད་ཀྱི་འོད་སྡེར་སྟོང་པ་དེ་འདྲ་བེད་སྤྱོད་བྱས་ན་འགྲོ་སོང་ཆུང་བ་ཡོད་པས་དེ་བཀོལ་སྤྱོད་བྱས་ཀྱང་ཆོག 

གང་ཡིན་ཞེ་ན་ཡིག་ཆ་དེ་རིགས་ལ་གལ་ཆེའི་གནས་ཚུལ་མང་པོ་ཞིག་ཡོད་དུས་ངེས་པར་ཁྱེད་ཀྱི་བརྡ་ཚིག་འཕོ་འགྱུར་གྱི་བྱ་ཐབས་བེད་སྤྱད་དེ་གློག་ཀླད་ནང་ཡོད་པའི་བརྡ་འཕྲིན་གྱི་ཡིག་ཆ་ཁག་བསྐྱར་ལེན་གྱིས་ཉེན་སྲུང་བྱེད་རྒྱུ་ནི་དེ་བས་གལ་ཆེན་པོ་ཆགས་ཡོད། འདི་གང་འདྲ་སེ་བྱེད་དགོས་མིན་ནི་སློབ་ཚན་བཞི་པའི་ནང་འགྲེལ་བཤད་ཞུས་ཡོད་པའི་བརྗོད་དོན་[***ཁྱེད་རང་གི་གློག་ཀླད་ནང་ཡོད་པའི་གལ་ཆེའི་ཡིག་ཆ་ཁག་ཇི་ལྟར་ཉེན་སྲུང་བྱེད་དགོས་སམ***](/bo/chapter-4) དང་ [***TrueCrypt Guide***](/en/truecrypt_main) ཞེས་པར་གཟིགས་ན་མཁྱེན་ངེས་ཡིན། 

ཁྱེད་རང་གི་ལས་འཆར་ཡིག་ཆ་ཁག་ག་པར་བཞག་དགོས་མེད་ཐག་གཅོད་བྱས་རྗེས་གློག་ཀླད་ནང་གི་ཡིག་ཆ་ནང་བཞིན་དེ་ཚོ་ཁྱེད་ཀྱི་བསྐྱར་ལེན་བྱེད་ཐུབ་ཀྱི་ཡོད།

**ཨེ་མལ་** - ཁྱེད་ཀྱི་དྲ་ཐོག་ཁ་བྱང་བཟོས་ཏེ་ཨེ་མལ་བེད་སྤྱོད་གཏོང་བ་ཙམ་མ་ཡིན་པར་[*Thunderbird*](/bo/glossary#Thunderbird) ཞེས་པ་ཞིག་ཁྱེད་ཀྱི་ཨེ་མལ་ཁ་བྱང་ནང་ནང་བཅུག་བྱས་ཏེ་བེད་སྤྱོད་གཏོང་ཐུབ་པ་ཞིག་བཟོ་དགོས། [***Thunderbird***](/en/thunderbird_main) སྐོར་ལ་ཞིབ་ཕྲ་དེའི་ངོ་སྤྲོད་དེབ་ནང་བཀོད་ཡོད་པས་དེར་ཁྱེད་ཀྱིས་གཟིགས་ན་མཁྱེན་ཐུབ། དེའི་སྐོར་ལ་དྲ་ལམ་ཁག་མང་ཆེ་བས་ལས་འཆར་དེ་ཚོ་གང་འདྲ་སེ་བེད་སྤྱོད་གཏོང་དགོས་མིན་གྱི་ལག་ལེན་ཤེས་བྱ་ཁག་ལམ་སྟོན་བྱས་ཡོད་ལ། ཁྱེད་ལ་དེ་གང་འདྲ་སེ་ཨེ་མལ་ཁ་བྱང་བརྒྱུད་ནང་འདྲེན་བྱེད་ཐུབ་ཀྱི་ཡོད་མེད་གསལ་བཤད་ཀྱང་བྱས་ཡོད། དེའི་སྐོར་ལ་རྒྱས་པ་གཤམ་གྱི་ཡིག་ཆ་ཁག་བལྟ་ཀློག་བྱས་ན་མཁྱེན་ཐུབ། གལ་སྲིད་ཁྱེད་ཀྱིས་བཀླགས་ཚར་བའི་ཨེ་མལ་འཕྲིན་ཐུང་གསོག་འཇོག་མ་བྱས་པ་ཁག་གློག་ཀླད་ནང་འཕོ་ལེན་བྱེད་དགོས་ན་ཁྱེད་རང་གི་ངེས་པར་གོང་དུ་འགྲེལ་བརྗོད་ཞུས་པ་ལྟར་བརྡ་འཕྲིན་གྱི་ཡིག་ཆ་བསྐྱར་ལེན་བྱེད་ས་ནང་དེ་ཚོ་ངེས་པར་ཚུད་ཐུབ་པ་དགོས།

**ལག་ཐོག་ཁ་པར་ནང་གི་ཡིག་ཆ།** - ལག་ཐོག་ཁ་པར་ནང་ཡོད་པའི་ཨང་གྲངས་དང་འཕྲིན་ཐུང་ཁག་གློག་ཀླད་ནང་ནང་འཇུག་དང་བསྐྱར་ལེན་བྱེད་དགོས་ན་ལག་ཐོག་ཁ་པར་བཟོ་བསྐྲུན་བྱེད་སའི་དྲ་རྒྱར་བལྟས་ཏེ་མཉེན་ཆས་འོས་པོ་ཞིག་ཕབ་ལེན་གྱིས་ཡིག་ཆ་ཁག་འཕོ་ལེན་བྱེད་དགོས། དེ་མིན་ན་དེའི་ཆེད་དུ་ཁྱེད་ཀྱི་གློག་རྡུལ་མ་ལག་གི་ཡོ་ཆས་ཤིག་ཉོས་ཏེ་བེད་སྤྱོད་གཏོང་དགོས་པ་ཆགས་ཀྱི་རེད། 

**པར་འདེབས་བྱས་པའི་ཡིག་ཆ།** - ཁྱེད་རང་གི་གལ་ཆེའི་ཡིག་ཆ་ཁག་གང་ཐུབ་ཐུབ་འཚག་སེལ་བྱེད་དགོས། དེ་རྗེས་གོང་དུ་འགྲེལ་བརྗོད་ཞུས་པ་ལྟར་དེ་ཚོ་གློག་ཀླད་ནང་ཡོད་པའི་བརྡ་འཕྲིན་གྱི་ཡིག་ཆ་མཉམ་དུ་ངེས་པར་བསྐྱར་ལེན་བྱེད་དགོས། 

མཐའ་དོན་ཁྱེད་ཀྱི་གསོག་འཇོག་བྱེད་སའི་ཡིག་སྣོད་དང་ཡིག་ཆ་ཁག་རྐྱེན་ངན་གང་འདྲ་ཞིག་འཕྲད་ཀྱང་གདོང་ལེན་བྱེད་ཐུབ་པའི་བཀོད་སྒྲིག་བསྐྱར་མ་ཞིག་བྱེད་དགོས། 

<table width="100%" border="1">
<tbody>
<tr>
<th>ཡིག་ཆའི་དབྱེ་བ།</th>
<th>ངོ་མ། / ངོ་བཤུས།</th>
<th>གསོག་འཇོག་བྱེད་ས།</th>
<th>འཇོག་ས།</th>
</td>
</tr>
<tr>
<td>བརྡ་འཕྲིན་གྱི་ཡིག་ཆ།</td>
<td>ངོ་མ།</td>
<td>གློག་ཀླད་ཀྱི་མཁྲེགས་ཆས།</td>
<td>ལས་ཁུངས།
</td>
</tr>
<tr>
<td>བརྡ་འཕྲིན་གྱི་ཡིག་ཆ།</td>
<td>ངོ་བཤུས།</td>
<td>འོད་སྡེར་ཁག</td>
<td>ཁྱིམ།
</td>
</tr>
<tr>
<td>བརྡ་འཕྲིན་གྱི་ཡིག་ཆ་གལ་ཆེན་ཁ་ཤས།</td>
<td>ངོ་བཤུས།</td>
<td>གློག་རྡུལ་མ་ལག་གི་ཡོ་ཆས།</td>
<td>ང་དང་མཉམ་དུ།
</td>
</tr>
</tbody>
</table>




<table width="100%" border="1">
<tbody>
<tr>
<th>ཡིག་ཆའི་དབྱེ་བ།</th>
<th>ངོ་མ། / ངོ་བཤུས།</th>
<th>གསོག་འཇོག་བྱེད་སའི་ཡོ་ཆས།</th>
<th>བཞག་ས།</th>
</td>
</tr>
<tr>
<td>ལས་འཆར་ཡིག་ཆ།</td>
<td>ངོ་མ།</td>
<td>གློག་ཀླད་ཀྱི་མཁྲེགས་ཆས།</td>
<td>ལས་ཁུངས།
</td>
</tr>
<tr>
<td>ལས་འཆར་ཡིག་ཆ།</td>
<td>ངོ་བཤུས།</td>
<td>འོད་སྡེར་ཁག</td>
<td>ཁྱིམ།
</td>
</tr>
</tbody>
</table>




<table width="100%" border="1">
<tbody>
<tr>
<th>ཡིག་ཆའི་དབྱེ་བ།</th>
<th>ངོ་མ། / ངོ་བཤུས།</th>
<th>གསོག་འཇོག་བྱེད་ས།</th>
<th>བཞག་ས།</th>
</td>
</tr>
<tr>
<td>ཨེ་མལ་ཁ་བྱང་།</td>
<td>ངོ་བཤུས།</td>
<td>Gmail ཁ་བྱང་།</td>
<td>དྲ་རྒྱ།
</td>
</tr>
<tr>
<td>ཨེ་མལ་ཁ་བྱང་།</td>
<td>ངོ་མ།</td>
<td>ལས་ཁུངས་ཀྱི་གློག་ཀླད་ནང་ (Thunderbird) བཅུག་རྒྱུ།</td>
<td>ལས་ཁུངས།
</td>
</tr>
</tbody>
</table>




<table width="100%" border="1">
<tbody>
<tr>
<th>ཡིག་ཆའི་དབྱེ་བ།</th>
<th>ངོ་མ། / ངོ་བཤུས།</th>
<th>ཡིག་ཆ་གསོག་འཇོག་བྱེད་ས།</th>
<th>བཞག་ས།</th>
</td>
</tr>
<tr>
<td>ལག་ཐོག་ཁ་པར་ནང་གི་འབྲེལ་གཏུགས་མི་སྣ་དང་འཕྲིན་ཐུང་།</td>
<td>ངོ་མ།</td>
<td>ལག་ཐོག་ཁ་པར།</td>
<td>ང་དང་མཉམ་དུ།
</td>
</tr>
<tr>
<td>ལག་ཐོག་ཁ་པར་ནང་གི་འབྲེལ་གཏུགས་མི་སྣ་དང་འཕྲིན་ཐུང་།</td>
<td>ངོ་བཤུས།</td>
<td>གློག་ཀླད་ཀྱི་མཁྲེགས་ཆས།</td>
<td>ལས་ཁུངས།
</td>
</tr>
<tr>
<td>ལག་ཐོག་ཁ་པར་ནང་གི་འབྲེལ་གཏུགས་མི་སྣ་དང་འཕྲིན་ཐུང་།</td>
<td>ངོ་བཤུས།</td>
<td>བསྐྱར་ལེན་བྱང་བུ།</td>
<td>ཁྱིམ། 
</td>
</tr>
</tbody>
</table>




<table width="100%" border="1">
<tbody>
<tr>
<th>ཡིག་ཆའི་དབྱེ་བ།</th>
<th>ངོ་མ། / ངོ་བཤུས།</th>
<th>ཡིག་ཆ་གསོག་འཇོག་བྱེད་ས།</th>
<th>བཞག་ས།</th>
</td>
</tr>
<tr>
<td>པར་འདེབས་ཡིག་ཆ་ཁག</td>
<td>ངོ་མ།</td>
<td>སྒྲོག་ཙེའི་ཤུད་ཅོག</td>
<td>ལས་ཁུངས།
</td>
</tr>
<tr>
<td>འཚག་སེལ་བྱས་པའི་ཡིག་ཆ་ཁག</td>
<td>ངོ་བཤུས།</td>
<td>འོད་སྡེར་ཁག</td>
<td>ཁྱིམ་ལ།
</td>
</tr>
</tbody>
</table>




<div class="background" markdown="1">
ཨེ་ལི་ཎ། ངས་ཧ་གོ་ཡག་ལ་མི་མང་པོས་ཇི་མལ་དྲ་རྒྱའི་ཁ་བྱང་ནང་གལ་ཆེའི་གནས་ཚུལ་མང་པོ་ཞིག་སོ་སོའི་ཁ་བྱང་བརྒྱུད་འཕྲིན་ཐུང་ཁག་མཐུད་སྦྲེལ་བྱས་ཏེ་གསོག་འཇོག་བྱེད་ཀྱི་ཡོད། དེར་བརྟེན་དེ་ངའི་ཡིག་ཆ་གསོག་འཇོག་བྱེད་ས་གཉིས་པ་ངོས་འཛིན་བྱས་ན་འགྲིག་གི་རེད་དམ། 

ནེ་ཀོ་ལི། གལ་སྲིད་ཁྱེད་ཀྱི་གལ་ཆེའི་ཡིག་ཆ་གཅིག་གམ་གཉིས་བརླག་དོར་ཤོར་བ་ཡིན་ན་དེས་བསྐྱར་ལེན་བྱེད་ཡག་ལ་ཕན་ཐོགས་ཀྱི་ཡོད། ཡིན་ནའང་དེ་དེ་ཙམ་གྱིས་སྟབས་བདེ་པོ་དེ་འདྲ་མེད། དྲང་པོ་བཤད་པ་ཡིན་ན་བདུན་ཕྲག་ཅིག་ནང་ཁྱེད་ཀྱི་ཡིག་ཆ་དེ་ཚོ་ཐེངས་ག་ཚོད་བསྐྱར་ལེན་བྱེད་རྩིས་ཡོད་དམ། དེ་དང་ཕྱོགས་མཚུངས་གལ་སྲིད་ཁྱེད་ཀྱི་ཨེ་མལ་གྱི་ཡི་གེ་ཁག་ལ་མི་གཞན་གྱིས་བྱ་ར་བྱེད་ཀྱི་ཡོད་རེད་བསམ་པའི་སེམས་འཚབ་སྐྱེ་གི་ཡོད་ན། མཐུད་འབྲེལ་བྱས་པའི་འཕྲིན་ཐུང་ཁག་ཇི་ལྟར་བརྟན་སྲུང་བྱེད་མིན་ཐད་ལ་ངེས་པར་བསམ་གཞིགས་བྱེད་དགོས། ཁྱེད་རང་ཇི་མལ་དྲ་རྒྱའི་ནང་བརྟན་པོའི་ངང་བཞུགས་མ་ཐུབ་ན་ཁྱེད་ཀྱི་གལ་ཆེའི་གནས་ཚུལ་ཁག་མི་གཞན་ལ་དངུལ་གྱི་ཤིང་སྡེར་ནང་སྤྲད་པ་དང་གཅིག་མཚུངས་ཆགས་ཀྱི་རེད། ཇི་མལ་ལ་ (Truecrypt volumes) དང་ (KeePass) ནང་ཡོད་པའི་ཡིག་ཆ་ཁག་བསྐྱར་ལེན་དང་བརྟན་སྲུང་བྱེད་ཡག་ལ་ངེས་པར་ (HTTPS) དྲ་འབྲེལ་མཐུད་དེ་བཀོལ་སྤྱོད་བྱེད་དགོས། གང་ཡིན་ཞེ་ན། དེ་ཚོ་བརྡ་ཚིག་འཕོ་འགྱུར་བྱས་ཡོད། ཡིན་ནའང་། ངས་དེ་བློས་བཀལ་ཐུབ་པའི་བསྐྱར་ལེན་གྱི་བྱ་ཐབས་ཤིག་རེད་ཅེས་ཁ་ཚོན་ཆོད་ནས་བཤད་རྒྱུ་དཀའ་ལས་ཁག་པོ་རེད།
</div>


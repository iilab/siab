

---

lang: bo
community: guide
type: tactics
legacy: True
child: False
weight: 008
title:  8. How to remain anonymous and bypass censorship on the Internet

---

འཛམ་གླིང་རྒྱལ་ཁབ་མང་པོ་ཞིག་གི་ནང་ཆབ་སྲིད་ཀྱི་འཕོ་འགྱུར་དང་ལངས་ཕྱོགས་རྐྱེན་པས་བཀག་སྡོམ་མཉེན་ཆས་ཤིག་དྲ་རྒྱའི་ནང་ནང་བཅུག་བྱས་ཏེ་དྲ་རྒྱ་ཁ་ཤས་ཤིག་ཡུལ་དེ་གའི་ནང་ཡོད་པའི་རྒྱ་ཆེའི་མང་ཚོགས་ཚོར་བཀོལ་སྤྱོད་བྱེད་བཅུག་གི་མེད། མཉེན་ཆས་དེ་ག་རང་ཁེ་ལས་དང་སློབ་གྲཱ་དེ་བཞིན་མི་མང་དཔེ་མཛོད་ཁང་སོགས་ཀྱིས་ཁོང་ཚོའི་ལས་བྱེད་དང་སློབ་ཕྲུག་དེ་བཞིན་གཙོ་སྐྱོང་གནང་མཁན་གྱི་གནད་འགག་ཆེ་བའི་གནས་ཚུལ་ཁག་ཧ་གོ་ཆེད་བཀོལ་སྤྱོད་ཀྱིས་གློག་ཀླད་ནང་ནང་བཅུག་བྱས་ཡོད། འདི་ལྟ་བུའི་ཚན་ཚན་གྱི་འཚག་སེལ་འཕྲུལ་ཆས་ངོ་བོ་འདྲ་མིན་སྣ་ཚོགས་ནང་ཡོད། འཚག་སེལ་མཉེན་ཆས་ཁ་ཤས་ཤིག་གི་[*IP address*](/bo/glossary#IP_address)ཡོད་པའི་དྲ་རྒྱ་དང་ཡིད་རྟེན་མེད་པའི་[*དྲ་རྒྱ་མིང་*](/bo/glossary#Domain_name)ཁག་བཀག་སྡོམ་བྱེད་པ་དང་ཡང་ན་གསང་ཚིག་བྱེ་བྲག་པ་གཅིག་བཀོལ་སྤྱོད་ཀྱིས་བརྡ་ཚིག་མེད་པའི་དྲ་ལམ་ཁག་འཚོལ་ཞིབ་བྱེད་ཀྱི་ཡོད། 

ད་ལྟ་འཚག་སེལ་མཉེན་ཆས་ཀྱི་བྱ་ཐབས་ཡོད་མིན་ལ་མ་ལྟོས་པར་ཕྱི་ཕྱོགས་རྒྱལ་ཁབ་ཏུ་ཡོད་པའི་གློག་ཀླད་དྲ་རྒྱ་བརྒྱུད་རྒྱལ་ཁབ་ནང་བཀག་སྡོམ་བྱས་ཡོད་པའི་དྲ་རྒྱ་ཁག་ང་ཚོས་བལྟ་ཀློག་བྱེད་ཐུབ་ཀྱི་ཡོད། བྱ་ཐབས་འདིར་བཀག་སྡོམ་གཡོལ་ཐབས་ཟེར་གྱི་ཡོད་ལ་རོགས་པ་བྱེད་མཁན་གྱི་གློག་ཀླད་དྲ་རྒྱ་དེར་ངོ་ཚབ་ཞེས་བརྗོད་ཀྱི་ཡོད། ངོ་ཚབ་ངོ་སྲུང་དྲ་རྒྱ་དེ་ངོ་བོ་འདྲ་མིན་སྣ་ཚོགས་ནང་ཡོང་གི་ཡོད་དུས་སློབ་ཚན་འདིའི་ནང་དྲ་ཐོག་དང་བཀག་སྡོམ་གཡོལ་ཐབས་ཀྱི་བྱ་ཐབས་བརྒྱུད་དེས་ལས་ཀ་ག་རེ་ག་རེ་བྱེད་ཀྱི་ཡོད་མེད་སྐོར་གླེང་སློང་ཐུང་ཙམ་ཞིག་བྱས་ཡོད་པས་དེར་གཟིགས་རོགས།

བྱ་ཐབས་འདི་གཉིས་ནི་དྲ་ཐོག་འཚག་སེལ་ལས་གཡོལ་ཐབས་ཀྱི་ཐབས་ལམ་ནུས་སྟོབས་ལྡན་པ་ཞིག་ཡིན། ཡིན་ནའང་། དེ་གཉིས་ནང་ནས་གོང་མ་དེ་ཁྱེད་རང་གི་དྲ་ཐོག་ཏུ་ལས་ཀ་བྱས་པ་ཁག་མིས་མ་ཤེས་པའི་ཆེད་བཀོལ་སྤྱོད་བྱས་ན་རན་ཤོས་ཤིག་ཡིན། ཁྱེད་ཀྱིས་དེ་གཉིས་ཀ་བེད་སྤྱོད་བཏང་ན་རེ་རེར་དགེ་མཚན་རེ་ཡོད། གལ་སྲིད་ཁྱེད་ཀྱི་ངོ་ཚབ་དེ་བཀོལ་སྤྱོད་བྱེད་མཁན་ཡིད་ཆེས་ལྡན་པའི་ཚོགས་པ་དང་མི་སྒེར་དེ་འདྲ་ཡོད་པའམ་ཡང་ན་ཁྱེད་ལ་མིང་མེད་དེ་ལག་ལེན་ལས་གལ་ཆེ་བ་ཡོད་ན་ཐབས་ཀྱི་སླུ་ཡག་དེ་དང་ངོ་ཚབ་དེས་ཁྱེད་ལ་དགོས་མཁོ་བསྐྱུན་ཐུབ་ཀྱི་རེད། 

### རྒྱབ་ལྗོངས་ཀྱི་གནས་ཚུལ། ###
<div class="background" markdown="1">
མན་སོར་དང་མག་དྷ་གཉིས་ནི་ཨེ་རབ་སྐད་བཀོལ་སྤྱོད་བྱེད་སའི་རྒྱལ་ཁབ་ཞིག་ནང་འཚོ་བ་བསྐྱལ་ནས་སྡོད་མཁན་གྱི་སྤུན་མཆེད་རྒན་གཞོན་གཉིས་ཡིན། ཁོང་གཉིས་ལ་དྲ་རྒྱ་ཞིག་ཡོད།དེའི་ནང་མང་ཆེ་བ་ཇི་ལྟར་ཆབ་སྲིད་པ་ཚོས་འགྲོ་བ་མིའི་ཐོབ་ཐང་ལ་རྡོག་རོལ་གཏོང་གི་ཡོད་པར་བརྟེན་དེར་འཕོ་འགྱུར་གཏོང་དགོས་པའི་ཁྱབ་བསྒྲགས་བྱེད་ཀྱི་ཡོད། ཁོང་གཉིས་ཀྱི་དྲ་རྒྱ་དེ་གཞུང་འཛིན་མི་སྣ་ཚོས་སྒོ་རྒྱག་ཐུབ་མེད། གང་ཡིན་ཞེ་ན། དྲ་རྒྱ་དེ་རྒྱལ་ཁབ་གཞན་ནས་མཁོ་གཏོང་སྤྲོད་བྱེད་ཀྱི་ཡོད། ཡིན་ནའང་། ཁོང་ཚོས་དྲ་རྒྱ་དེ་སྟངས་འཛིན་བྱེད་མཁན་སུ་ཡིན་མིན་རྩད་གཅོད་བྱེད་ཀྱི་ཡོད་དུས་མི་ངོ་ཆོད་ནས་འཇུ་བཟུང་བྱེད་ཀྱི་རེད་བསམ་སྟེ་སེམས་ཁྲལ་བྱེད་ཀྱི་ཡོད། དེར་བརྟེན། གཞུང་གིས་སོ་སོའི་དྲ་རྒྱ་བཀག་སྡོམ་མ་བྱས་གོང་དུས་ཐོག་དྲ་རྒྱ་ཁ་སྐོང་བྱེད་པ་ཙམ་མ་ཟད་བཀག་སྡོམ་ཉེན་གཡོལ་མཉེན་ཆས་སྤྱད་དེ་ཉེན་སྲུང་བྱེད་རྒྱུ་ལག་ལེན་དོན་འཁྱོལ་གནང་རྒྱུ་ནི་དུས་ཀྱི་དགོས་མཁོ་གལ་ཆེན་ཞིག་ཡིན།
</div>

### ཁྱེད་ཀྱིས་སློབ་ཚན་འདི་བརྒྱུད་གང་ཤེས་སམ། ###
- ཁྱེད་ཀྱི་རྒྱལ་ཁབ་ནང་བཀག་སྡོམ་བྱས་ཡོད་པའི་དྲ་རྒྱ་ཁག་ཇི་ལྟར་བཀོལ་སྤྱོད་བྱེད་དགོས་སམ།
- ཁྱེད་ཀྱི་དྲ་རྒྱ་བཀོལ་སྤྱོད་བྱེད་ས་དེ་ནས་ཇི་ལྟར་སྐྱོབ་ཐབས་བྱེད་དགོས་སམ།
- ཁྱེད་ཀྱི་ཇི་ལྟར་ཁྱེད་ཀྱིས་བལྟ་ཀློག་བྱས་པའི་དྲ་རྒྱ་ཁག་བལྟ་སྲུང་ཚོགས་པ་དང་[*ISP*](/bo/glossary#ISP)གཉིས་ཀྱི་ཤེས་རྟོགས་མ་ཐུབ་པ་བཟོ་དགོས་སམ།



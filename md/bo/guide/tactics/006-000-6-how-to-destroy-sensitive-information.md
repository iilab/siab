

---

lang: bo
community: guide
type: tactics
legacy: True
child: False
weight: 006
title: 6. How to destroy sensitive information

---

གོང་གི་སློབ་ཚན་མང་པོ་ཞིག་གི་ནང་བྱ་ཐབས་དང་གོམས་འདྲིས་འདྲ་མིན་སྣ་ཚོགས་བརྒྱུད་ཇི་ལྟར་རྩ་ཆེའི་ཡིག་རིགས་ཁག་ཉེན་སྲུང་བྱེད་དགོས་ཀྱི་ཡོད་མེད་སྐོར་འགྲེལ་བརྗོད་ཞུས་ཡོད། ཡིན་ནའང་།སྐབས་ཤིག་དེའི་ནང་ནས་གནས་ཚུལ་ཕྲན་བུ་ཞིག་ཁྱེད་ལ་དགོས་མེད་ཆགས་པ་ཡིན་ན་ག་རེ་བྱེད་ཀྱི་ཡིན་ནམ། དཔེར་ན། གལ་སྲིད་ཁྱེད་རང་བེད་སྤྱོད་བྱེད་ཡག་ལ་བརྡ་ཚིག་བརྒྱབ་ཡོད་པའི་ཡིག་སྣོད་དེ་ལྡང་ངེས་ཤིག་ཡིན་པ་གང་ཞིག་ངོ་བཤུས་ངོ་མ་དེ་གཏོར་བཤིག་གཏོང་དགོས་བསམ་ན་ཐབས་ཤེས་ག་རེ་སྤྱད་ན་ཡག་ཤོས་ཡིན་ནམ། སྟབས་སྡུག་པ་ཞིག་ལ་དེར་ལན་རྒྱག་ཡག་དེ་ཁྱེད་རང་གིས་བསམ་པ་ལས་དཀའ་ལས་ཁག་པ་ཡོད། དེ་ཡང་ཡིག་སྣོད་ཞིག་གློག་ཀླད་ནས་སུབ་པ་མ་ཟད་ཡིག་སྣོད་ཀྱི་གད་སྣོད་ནས་མེད་པ་བཟོས་པ་ཡིན་ནའང་དེའི་ནང་དོན་ནི་གློག་ཀླད་ཀྱི་མཁྲེགས་ཆས་ནང་ལྷག་གི་ཡོད་པས་རླུང་རྟ་དང་གློག་ཀླད་ཀྱི་མ་ལག་ཡག་པོ་ཡོད་མཁན་ཚོས་དེ་དཀའ་ངལ་ཕྲན་ཙམ་མེད་པའི་ཐོག་སླར་གསོ་བྱེད་ཐུབ་ཀྱི་ཡོད། 

ཁྱེད་ཀྱིས་གནས་ཚུལ་སུབ་པ་ཁག་མི་སྡུག་ཅག་གི་ལག་པར་མ་སླེབས་པའི་ཆེད་ཡིག་ཆ་དེ་ཚོ་གཏན་ནས་མེད་པར་བཟོ་ཐུབ་མཁན་གྱིས་ཡིད་ཆེས་འཕེར་བའི་མཉེན་ཆས་ཤིག་གློག་ཀླད་ནང་ནང་འཇུག་བྱེད་དགོས། [*Eraser*](/bo/glossary#Eraser)ཞེས་པ་འདི་གཤམ་དུ་འགྲེལ་བརྗོད་བྱེད་ཡག་གི་བྱ་ཐབས་ཤིག་ཡིན། སུབ་བྱེད་བེད་སྤྱོད་གཏོང་ཡག་ནི་ཡིག་ཆ་ཁག་གད་སྣོད་ནང་ཅི་དགར་གཡུག་ཏེ་མི་གཞན་གྱིས་འཚོལ་རྙེད་མ་ཐུབ་པ་བཟོ་རྒྱུ་ཙམ་མ་ཡིན་པར་དེ་རྩ་བ་ནས་གློག་ཀླད་ནང་མཐོང་རྒྱུ་མེད་པ་བཟོ་དགོས། ཡིན་དང་ཡིན། ཡིག་སྣོད་སུབ་རྒྱུ་ནི་གལ་ཆེའི་ཡིག་ཆ་ཁག་རྩ་བ་ནས་མེད་པར་བཟོ་ཆེད་ཀྱི་ཐབས་ལམ་གཅིག་གི་དཔེ་མཚོན་ཙམ་ཞིག་ཡིན། ཁྱེད་ཀྱིས་སུབ་ཚར་བའི་ཡིག་ཆ་ཁག་དྲག་ཤུགས་ཆེ་ལ་ཆབ་སྲིད་ཀྱི་སྡང་ཟུག་ཡོད་པའི་དགྲ་ཁ་གཏད་ཀྱི་མི་སྣ་ཚོའི་ལག་པར་རག་ཏེ་ཚོགས་པ་དང་ཁྱེད་ཀྱི་གནས་ཚུལ་སྐོར་ལ་ཤེས་རྟོགས་བྱུང་ཡོད་རེད་བསམ་པའི་དོགས་པ་ཟ་ན། རྩ་བ་ནས་རེག་རྒྱུ་མེད་པ་བཟོ་ཆེད་ཀྱི་ཡིག་ཆ་ཁ་ཤས་ཐོག་བསམ་བློ་ངེས་པར་གཏང་སྟེ་དེ་ཚོ་གཏན་ནས་འཚོལ་རྙེད་མ་ཐུབ་པ་བཟོ་དགོས། དེ་ཡང་དཔེར་ན་ཁྱེད་ཀྱིས་ཁོང་ཚོ་ལག་པ་འཇུ་ས་མ་རག་པའི་ཆེད་དུས་ཚོད་ཡོལ་བའི་བསྐྱར་ལེན་བྱ་ཐབས་དང་གློག་ཀླད་ཀྱི་མཁྲེགས་ཆས་རྙིང་པ། དེ་བཞིན་ཨེ་མལ་ཁ་བྱང་རྙིང་པ་དང་དུས་རྒྱུན་བཀོལ་སྤྱོད་བྱེད་སའི་དྲ་རྒྱ་སོགས་[*wiping*](/bo/glossary#Wiping)ཞེས་པ་འདི་བེད་སྤྱད་དེ་དེ་ཚོ་མེད་པ་བཟོ་དགོས།  [*CCleaner*](/bo/glossary#CCleaner)གཙང་བཟོ་ཞེས་པ་འདི་སློབ་ཚན་འདིའི་ནང་འགྲེལ་བཤད་ཞུས་ཡོད་པའི་བྱ་ཐབས་གཞན་ཞིག་ཡིན་པས་ཁྱེད་རང་གི་གློག་ཀླད་བེད་སྤྱོད་གཏོང་སྐབས་འཕྲལ་སེལ་གྱི་ཡིག་ཆ་ཁག་བརླག་དོར་ཤོར་གྱི་ཡོད་པར་བརྟེན་དེ་གདོང་ལེན་བྱེད་ཡག་ལ་ཕན་ཐོགས་ཀྱི་ཡོད།

### Background scenario ### 
<div class="background" markdown="1">
ཨེ་ལི་ཎ་ནི་ཨུ་རུ་སུའི་སྐད་ཡིག་བེད་སྤྱོད་གཏོང་སའི་རྒྱལ་ཁབ་ཞིག་ནང་ཁོར་ཡུག་སྲུང་སྐྱོབ་ཐོག་ཕྱག་ལས་གནང་མཁན་ཞིག་ཆགས་ཡོད། ཧ་ཅང་སྐད་གྲགས་ཆེ་བའི་མོ་རང་གི་དྲ་རྒྱའི་ནང་ས་ཁུལ་དེའི་ནང་ཁྲིམས་འགལ་ངང་ཡོང་བཞིན་པའི་རང་བྱུང་ཁོར་ཡུག་ཁག་གཏོར་བཤིག་ཇི་ལྟར་གཏོང་གི་ཡོད་མེད་སྐོར་གྱི་གནས་ཚུལ་ཁག་འགྲེམ་སྤེལ་བྱེད་བཞིན་ཡོད། མོ་རང་གིས་དྲ་རྒྱའི་ནང་གནས་ཚུལ་བསྐྱར་ལེན་བྱེད་ཡག་གི་བྱ་ཐབས་ཤིག་གསར་སྐྲུན་བྱས་པ་ཙམ་མ་ཟད་དེ་རེ་རེ་བཤུས་ཏེ་ཁྱིམ་དང་ལས་ཁུངས་དེ་བཞིན་ལག་ཐོག་གློག་ཀླད་ནང་ཉར་འཚག་བྱེད་ཀྱི་ཡོད། ཉེ་ཆར་དྲ་ཐོག་ཏུ་འགྲེམ་སྤེལ་བྱས་ཡོད་པའི་མོ་རང་གི་ཡིག་ཆ་ཁག་རྒྱུན་སྤྱོད་དྲ་རྒྱ་ཁག་ནང་ཕབ་བཤུ་བྱས་པ་དང་དུས་མཚུངས་དེ་ཚོ་གསོག་འཇོག་བྱེད་འགོ་ཚུགས་པ་རེད། གང་ཡིན་ཞེ་ན།མོ་རང་མགྱོགས་པོ་རྒྱལ་སྤྱིའི་ཁོར་ཡུག་འཐབ་རྩོད་བྱེད་མཁན་ཚོའི་ཚོགས་འདུའི་འདུ་ཚོགས་ཆེན་པོ་ཞིག་ནང་འགྲོ་དགོས་ཀྱི་ཡོད། ཁོང་ཚོ་ལག་ཐོག་གློག་ཀླད་ཁྱེར་ཡོད་པའི་ཚོགས་བཞུགས་འགྲོ་མཁན་ཁག་ས་མཚམས་བརྒལ་དུས་གློག་ཀླད་དེ་ཚོ་མིས་བཙན་འཕྲོག་བྱས་པའི་གནས་ཚུལ་ཡོང་གི་ཡོད་དུས་མོ་རང་གི་ཁྱིམ་དང་ལས་ཁུངས་ནང་གསོག་འཇོག་བྱས་ཡོད་པའི་གལ་ཆེའི་ཡིག་ཆ་དང་ཆབ་སྲིད་ཀྱི་གླེང་ཕྱོགས་ཤུགས་ཆེ་ཡོད་པའི་གནས་ཚུལ་ཁག་བརྟན་སྲུང་བྱ་ཆེད་དེ་ཚོ་ (TrueCrypt) ཡིག་སྣོད་ཉེན་སྲུང་ནང་འཕོ་ལེན་བྱས་ཏེ་ལག་ཐོག་གློག་ཀླད་ནང་མེད་པ་བཟོ་གི་ཡོད། དེ་གང་འདྲ་སེ་བྱེད་དགོས་མིན་མོ་རང་གི་ཚ་བོ་ནེ་ཁོ་ལི་ལ་སྐད་ཆ་དྲིས་པ་རེད། ཁོ་རང་གིས་གལ་སྲིད་ཨེ་ལི་ཎ་ཁྱེད་རང་ས་མཚམས་སྲུང་མཁན་སྐོར་སྲུང་ཚོས་གློག་ཀླད་འཕྲོག་ཡོང་བསམ་ནས་སེམས་ཁྲལ་བྱེད་ཀྱི་ཡོད་ན་སུབ་ཚར་བའི་ཡིག་ཆ་སླར་གསོ་བྱེད་ཡག་དེ་མེད་པ་བཟོས་པ་ཙམ་མ་ཡིན་པར་དེ་ལས་ཉེན་སྲུང་བྱ་ཐབས་མང་བ་དང་བཙན་པ་བྱེད་དགོས་པའི་ཉེན་བརྡ་བཏང་ཡོད།
</div>

### སློབ་ཚན་འདི་བརྒྱུད་ཁྱེད་ཀྱི་གང་ཤེས་སམ། ###

- ཁྱེད་རང་གི་གློག་ཀླད་དུ་ཡོད་པའི་གལ་ཆེའི་གནས་ཚུལ་ཁག་ཇི་ལྟར་གཏན་ནས་མེད་པ་བཟོ་དགོས་སམ།
- ཁྱེད་ཀྱི་ཡིག་ཆ་འཕོ་ལེན་བྱེད་སའི་ཡོ་ཆས་ཏེ་འོད་སྡེར་དང་གློག་རྡུལ་མ་ལག་གི་ཡོ་ཆས་མཐེབ་སྨྱུག་ལ་སོགས་པའི་ནང་ཡོད་པའི་ཡིག་ཆ་ཁག་ཇི་ལྟར་མེད་པ་བཟོ་དགོས་སམ།
- ཁྱེད་རང་གིས་གློག་ཀླད་ནང་ཡོད་པའི་ཡིག་ཆ་ག་རེ་ཀློག་གི་ཡོད་པ་དེ་མིས་མ་ཤེས་པའི་ཆེད་ཇི་ལྟར་སྔོན་འགོག་བྱེད་དགོས་སམ།
- ཁྱེད་ཀྱིས་སུབ་ཚར་པའི་ཡིག་སྣོད་ཁག་སླར་གསོ་བྱེད་མ་ཐུབ་པའི་ཆེད་གློག་ཀླད་ཇི་ལྟར་ཉར་འཚག་བྱེད་དགོས་སམ།



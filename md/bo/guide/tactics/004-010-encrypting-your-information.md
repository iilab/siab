

---

lang: bo
community: guide
type: tactics
legacy: True
child: True
weight: 1
depth: 3
title: Encrypting your information

---

<div class="background" markdown="1">
ཕབ་ལོ། (Pablo) ཡིན་ནའང་། དང་པོ་ནས་ངའི་གློག་ཀླད་ (Windows) ངོ་འཇུག་ཁ་བྱང་ནང་ཉེན་སྲུང་བྱས་ཚར་ཡོད། དེས་འགྲིག་གི་མ་རེད་དམ།

ཁ་ལོཌི་ཡ། ( Claudia ) ངས་ཁྱེད་ལ་དྲང་པོ་ཞུས་ན། (Windows) ངོ་འཇུག་ཁ་བྱང་ནི་གཏོར་སྐྱོན་གཏོང་ཡག་ལ་སྟབས་བདེ་པོ་ཞིག་ཡིན། རྒྱུན་རིང་པོ་ཁྱེད་རང་གི་གློག་ཀླད་ལ་ལག་པ་འཆང་མྱོང་མཁན་གྱིས་མིས་གསང་ཡིག་ཅིག་ཀྱང་མི་དགོས་པའི་ཐོག་འཚོ་བྱེད་འོད་སྟེར་ (LiveCD) བརྒྱུད་གློག་ཀླད་ཁ་ཕྱེ་སྟེ་གནས་ཚུལ་ཁག་སེམས་ཁྲལ་མི་དགོས་པའི་ཐོག ཕབ་བཤུ་བྱེད་ཐུབ་ཀྱི་ཡོད། གལ་སྲིད་མི་དེ་ཚོས་གནས་ཚུལ་ཁག་ལ་ལག་པ་འཆང་སྟེ་འཁྱེར་བའི་དབང་དུ་བཏང་ན། ཁྱེད་རང་ལ་དཀའ་ངལ་ཆེན་པོ་ཞིག་འཕྲད་ཀྱི་རེད།  དཀའ་ངལ་དེ་ནི་ (Windows) གསང་ཡིག་ཙམ་མ་ཟད་ (Microsoft Word) དང་ (Adobe Acrobat) གསང་ཡིག་ལ་ཡང་སེམས་ཁྲལ་བྱེད་དགོས་པ་ཞིག་ཆག་གི་རེད། 
</div>

[*Encrypting*](/bo/glossary#Encryption)ཞེས་པ་འདིའི་ནང་ཁྱེད་ཀྱི་གནས་ཚུལ་ལམ་ཡིག་ཆ་ཁག་ནང་བཅུག་བྱས་ན་ཅུང་ཉེན་ཁ་ཆུང་བ་ཡོད། [*Encrypting*](/bo/glossary#Encryption)ཞེས་པ་འདིའི་གསང་ཡིག་གམ་ལྡེ་མིག་ཡོད་ན་དེའི་ནང་ཡོད་པའི་གནས་ཚུལ་ཁག་བལྟ་ཀློག་ཐུབ་ཀྱི་ཡོད་རེད། དེ་དང་ཕྱོགས་མཚུངས་པའི་བྱ་ཐབས་ནི་[*TrueCrypt*](/bo/glossary#TrueCrypt)ཞེས་པ་འདི་ཡིན་པར་བརྟེན། འདིས་བརྡ་ཚིག་'འཕོ་འགྱུར་གླེགས་བམ་ཞེས་པའི་བླུག་སྣོད་'ཞིག་བཟོས་པ་ཙམ་ལས་དུས་ཚོད་དེ་རང་ལ་ཡིག་སྣོད་ཉེན་སྲུང་གི་ལས་ཀ་བྱེད་ཀྱི་མེད། ཁྱེད་རང་གིས་བརྡ་ཚིག་འཕོ་འགྱུར་གླེགས་བམ་ནང་ཡིག་ཆ་ག་ཚོད་ཀྱིས་མང་བ་བླུག་པ་ཡིན་ནའང་། ཁྱེད་རང་གི་གློག་ཀླད་དང་ཀུན་ཁྱབ་གློག་རྡུལ་ཡོ་ཆས་ནང་གསོག་འཇོག་བྱས་པའི་ཡིག་ཆ་ཁག་ལ་དེས་གང་ཡང་ཉེན་སྲུང་བྱེད་ཐུབ་ཀྱི་མ་རེད།

<div class="getstarted" markdown="1">
**མགོ་ཚུགས་བྱེད་སྟངས།** [***TrueCrypt  - ཡིག་སྣོད་གསོག་འཇོག་གི་ལམ་སྟོན་ཤེས་བྱར་ལག་པ་འཆང་ནས་མགོ་ཚུགས་བགྱིས།***](/en/truecrypt_main)
</div>

དེ་དང་ཕྱོགས་མཚུངས་མཉེན་ཆས་གཞན་ཁག་གིས་ཀྱང་*[འཕོ་འགྱུར་](/bo/glossary#Encryption)*, [*TrueCrypt*](/bo/glossary#TrueCrypt) ནང་ཡོད་པའི་བྱ་ཐབས་ཁག་དང་འདྲ་བ་གལ་འགངས་ཆེ་བའི་ཁྱད་ཆོས་ལ་བརྟེན་གློག་ཀླད་ནང་ཡོད་པའི་གནས་ཚུལ་ཁག་ལ་བྱུས་བཀོད་བྱེད་རྒྱུའི་དབང་ཆ་ཁྱེད་ལ་སྤྲད་ཀྱི་རེད། དེས་ཁྱེད་རང་གི་གློག་ཀླད་ནང་ཡོད་པའི་སྡེར་མ་དང་གནས་སྐབས་རིང་གསོག་འཇོག་བྱས་པའི་ཡིག་སྣོད་དམ་ཡིག་ཆ་ཁག་དེ་བཞིན་གློག་ཀླད་ནང་དུ་ནང་འཇུག་བྱས་པའི་གློག་ཀླད་མ་ལག་གི་སྟངས་འཛིན་མཉེན་ཆས་ཁག་ལ་ཡང་བརྡ་ཚིག་འཕོ་འགྱུར་གྱིས་ཞབས་འདེགས་ཞུ་སྲིད་པ་ཞིག་ཡིན།  (TrueCrypt) ཞེས་པ་འདིས་ཡིག་ཆ་གསོག་འཇོག་བྱེད་སའི་སྟབས་བདེའི་ཡོ་ཆས་ཀྱི་ཤོང་ཚད་ལ་རོགས་པ་བྱེད་ཀྱི་ཡོད། འདིའི་སྐོར་ལ་རྒྱས་པ་གཤམ་དུ་སློབ་ཚན་བཞི་པའི་ནང་ཚན་གཉིས་པ་སྟེ་[***ཇི་ལྟར་ཁྱེད་ཀྱིས་རྩ་ཆེའི་གནས་ཚུལ་སྦེད་རྒྱུ་***](/bo/chapter_4_2) ཞེས་པའི་དགག་བྱའི་བྱ་ཐབས་ཀྱི་ཁྱད་ཆོས་ནང་འགྲེལ་བརྗོད་ཞུས་ཡོད་པས་དེར་གཟིགས་རོགས། དེས་མ་ཚད་ (TrueCrypt) ཞེས་པ་འདི་ནི་རིན་མེད་ངོ་ལྐོག་མེད་པའི་གློག་ཀླད་ཀྱི་ལས་གཞིའི་འབྱུང་ཁུངས་ཤིག་ཡིན།

<div class="background" markdown="1">
ཕབ་ལོ། (Pablo) འགྲིག་སོང་། ད་ལྟ་ཁྱེད་རང་གིས་ང་ལ་སེམས་ཁྲལ་བཟོས་སོང་། གློག་ཀླད་གཅིག་གི་ཐོག་བེད་སྤྱོད་བྱེད་མཁན་གཞན་དག་བྱུང་ན་ག་རེ་ཡོང་གི་རེད། ཁོང་ཚོས་ངའི་ཡིག་སྣོད་ནང་ཡོད་པའི་ཡིག་ཆ་ཁག་བལྟ་ཀློག་ཐུབ་ཀྱི་ཡོད་པ་དེ་སྟོན་གྱི་རེད་དམ།

ཁ་ལོཌི་ཡ། (Claudia)  ང་ཁྱེད་རང་གི་བསམ་བློ་གཏོང་སྟངས་ལ་མགུ་པོ་བྱུང་། གལ་སྲིད་ཁྱེད་ཀྱི་གློག་ཀླད་ཀྱི་གསང་ཡིག་གིས་ཕྱིའི་བཙན་འཛུལ་བྱེད་མཁན་ཚོ་སྔོན་འགོག་བྱེད་མ་ཐུབ་ན་གློག་ཀླད་གཅིག་པ་གཅིག་བེད་སྤྱོད་བྱེད་མཁན་གྱི་མི་ཁྱེད་ཀྱིས་ག་པར་ཉེན་སྲུང་བྱེད་ཐུབ་བམ། དངོས་གནས་བཤད་ན་ཁྱེད་ཀྱི་ངའི་ཡིག་ཆ་འཇོག་ས་ཞེས་པ་འདི་ནི་མིས་སུས་བལྟས་ཀྱང་བལྟ་ཆོག་ཆོག་ཅིག་ཡིན་པས་ཡིག་ཆ་དེ་ཚོ་ཀློག་ཡག་ལ་མི་མཁས་པོ་དང་གྲུང་པོ་དེ་འདྲ་དགོས་དོན་གང་ཡང་མེད། ཁྱེད་རང་གིས་བཤད་པ་དེ་དངོས་གནས་རེད།གལ་སྲིད་ཡིག་སྣོད་དེ་སྒེར་ངོས་ནས་བཟོས་པ་ཞིག་ཡིན་ཀྱང་བརྡ་ཚིག་དེ་ཁྱེད་ཀྱིས་བརྗེ་པོ་མ་བརྒྱབ་པ་ཡིན་ན་བརྟན་པོ་རྩ་བ་ནས་མེད།
</div>

### བརྟན་པོའི་ངང་ཡིག་སྣོད་ཀྱི་བརྡ་ཚིག་བཀོལ་སྤྱོད་བྱེད་སྟངས། ###

གསང་གནས་ཀྱི་ཡིག་ཆ་གསོག་འཇོག་བྱས་ཏེ་ཉར་རྒྱུ་ནི་ཁྱེད་རང་ཙམ་མ་ཟད་ཁྱེད་རང་དང་ལས་ཀ་མཉམ་དུ་བྱེད་མཁན་ཚོ་ལ་ཡང་ཉེན་ཁ་ཡོད། བརྡ་ཚིག་འཕོ་འགྱུར་གཏོང་ཐུབ་ན་ཁྱེད་ལ་ཉེན་ཁ་ཆུང་བ་འཕྲད་སྲིད་ཀྱང་ཉེན་ཁ་དེ་རྩ་མེད་ནམ་ཡང་བཟོ་ཐུབ་ཀྱི་མེད། རྩ་ཆེའི་གནས་ཚུལ་ཁག་ཉེན་སྲུང་བྱེད་ཡག་གིས་ཐབས་ལམ་ལེགས་ཤོས་ནི་ཁྱེད་ཀྱི་གནས་ཚུལ་དེ་ཁྱབ་སྤེལ་གང་འདྲ་བྱེད་མིན་ལ་རག་ལུས་ཡོད། ཁྱེད་ལ་དམིགས་སུ་བཀར་ནས་ཡིག་སྣོད་ཞིག་གམ་ཡང་ན་ཡིག་སྣོད་དེའི་ནང་ཚན་བྱེ་བྲག་ཅིག་ནང་གནས་ཚུལ་དེ་ཚོ་བླུག་ཡག་གི་དགོས་པ་རྒྱུ་མཚན་མ་ཐུག་བར་ཁྱེད་ཀྱི་གནས་ཚུལ་དེ་ཚོ་ངེས་པར་སུབ་དགོས། དེའི་སྐོར་ལ་རྒྱས་པ་སློབ་ཚན་དྲུག་པའི་ནང་འཁོད་པའི་བརྗོད་གཞི་[***གང་འདྲ་སེ་རྩ་ཆེའི་གནས་ཚུལ་ཁག་གཏོར་བཤིག་གཏོང་དགོས་སམ***](/bo/chapter-6) ཞེས་པ་དེར་གཟིགས་ན་མཁྱེན་ཐུབ། ཐབས་ལམ་གཉིས་པ་ནི་ཡིག་སྣོད་ལེགས་པའི་བརྡ་ཚིག་འཕོ་འགྱུར་གྱི་བྱ་རིམ་སྟེ་ [*TrueCrypt*](/bo/glossary#TrueCrypt) ཞེས་པ་འདི་བེད་སྤྱོད་བཏང་ན་མཁྱེན་ཐུབ།

<div class="background" markdown="1">
ཁ་ལོཌི་ཡ། (Claudia)  རེད། ང་ཚོར་བདེན་དཔང་གི་གནས་ཚུལ་མཁོ་སྤྲོད་བྱེད་མཁན་གྱི་མིའི་སྐོར་གྱི་གནས་ཚུལ་ང་ཚོས་གློག་ཀླད་ནང་ཉར་ཚགས་བྱེད་དགོས་དོན་མེད། ཁྱེད་རང་གིས་བྱས་ན་དེ་མ་རེད་པས།

ཕབ་ལི། (Pablo) རེད། ང་ཚོས་དེའི་སྐོར་ལ་ག་ཚོད་ཀྱིས་ཉུང་ཉུང་འབྲི་ཐུབ་པ་བྱེད་དགོས། དེ་དང་ཕྱོགས་མཚུངས་ང་ཚོས་གསང་བའི་བརྡ་ཚིག་ཅིག་བཟོས་ཏེ་ཁོང་ཚོའི་མིང་དང་ཁོང་ཚོ་ས་གནས་ག་པར་སྡོད་ཀྱི་ཡོད་མེད་སྐོར་ཐོ་འགོད་བྱས་ཏེ་དེའི་ནང་བླུག་དགོས། 
</div>

བརྟན་སྲུང་དེའི་ཐོག་ཕྱིར་བལྟས་ཤིག་བལྟ་དགོས་ན། [*TrueCrypt*](/bo/glossary#TrueCrypt)ཞེས་པའི་བྱ་ཐབས་འདི་བེད་སྤྱོད་གཏོང་དུས་ངེས་པར་སེམས་ནང་བཞག་དགོས་པའི་གནད་དོན་ཁ་ཤས་ཤིག་ཡོད། ཁྱེད་རང་གི་ཉེན་སྲུང་དེ་སྤ་ཆ་ཐང་པོ་ག་ཚོད་ཡོད་ཀྱང་གལ་སྲིད་ཁྱེད་ཀྱི་སྒོ་ཕྱེ་ནས་བཞག་ཡོད་ན་དེས་ཁྱེད་རང་ལ་ཕན་ཐོགས་བརྒྱ་ཆ་བརྒྱ་ཐམ་པ་བྱེད་ཐུབ་ཀྱི་མ་རེད། [*TrueCrypt*](/bo/glossary#TrueCrypt) ཞེས་པ་འདིའི་ནང་མ་ཤོང་པའི་དུས་སྐབས་ཤིག་བྱུང་ན། དེའི་དུས་ཁྱེད་རང་གི་ཡིག་ཆ་ཁག་གནོད་སྐྱོན་ཤོར་ཆོག་ཆོག་ཅིག་ཆག་གི་རེད། དེར་བརྟེན། ཁྱེད་རང་གིས་ཡིག་སྣོད་དེ་དགོས་གལ་ལ་གཟིགས་ཏེ་ཀློག་དུས་དང་བཟོ་བཅོས་རྒྱག་དུས་མ་གཏོགས་སྒོ་བརྒྱབ་ཏེ་ཉར་ཚགས་ཡག་པོ་བྱེད་དགོས།

འདིར་གལ་འགངས་ཆེ་བའི་གནས་སྟངས་ཁ་ཤས་ཤིག་ཡོད་པ་ནི་ཁྱེད་རང་གི་བརྡ་ཚིག་ [*འཕོ་འགྱུར་*](/bo/glossary#Encryption) གྱི་ཡིག་སྣོད་དེ་གང་ཚང་བཀང་སྟེ་གཡུག་བཞག་རྒྱུ་མེད།

- ཁྱེད་རང་དུས་ཚོད་རིང་ཐུང་གང་འདྲ་ཞིག་གློག་ཀླད་དང་ཁ་བྲལ་རུང་། ཁྱེད་ཀྱིས་གློག་ཀླད་ཀྱི་འབྲེལ་མཐུད་ཁག་ངེས་པར་གཅོད་དགོས། ཁྱེད་རང་གིས་གློག་ཀླད་ཁ་ཕྱེ་ནས་ཚན་གཅིག་བཞག་པ་ཡིན་ན། གཟུགས་ཅན་དང་གཟུགས་མེད་ཚོའི་ཉེན་ཁ་མི་ཡོང་བའི་ཆེད་ཁྱེད་ཀྱིིས་རྩ་ཆེའི་ཡིག་རིགས་ཁག་གློག་ཀླད་ནང་བཞག་རྒྱུ་མེད། 
- ཁྱེད་རང་གི་གློག་ཀླད་ཁ་མ་བརྒྱབ་པའི་སྔོན་གློག་ཀླད་ཀྱི་འབྲེལ་མཐུད་ཁག་གཅོད་དགོས། ཐབས་ལམ་འདི་ནི་ལག་ཐོག་གློག་ཀླད་ཀྱི་ཐེ་ཚོམ་དང་གྲང་གཡོལ་དུ་སྤྱོད་པའི་བྱ་སྤྱོད་ (suspend) དང་ (hibernation) ཀྱི་ཁྱད་ཆོས་ལ་འཇུག་གི་ཡོད། ཡིན་ནའང་། དེ་སྤྱིར་བཏང་གློག་ཀླད་ནང་ལའང་ཡོད་སྲིད་པ་ཞིག་ཡིན། 
- མི་གཞན་ཞིག་གིས་ཁྱེད་རང་གི་གློག་ཀླད་ལ་ལག་པ་མ་འཆང་སྔོན་ཁྱེད་ཀྱིས་གློག་ཀླད་ཀྱི་འབྲེལ་མཐུད་ཁག་གཅོད་དགོས། ས་མཚམས་ལ་ལག་ཐོག་གློག་ཀླད་ཁྱེར་ནས་འགྲོ་དུས། ཁྱེད་ཀྱི་བརྡ་ཚིག་[*འཕོ་འགྱུར་*](/en/glossary#Encryption)བྱེད་ས་ཁག་བཅད་དེ་གློག་ཀླད་ཁ་ཆ་ཚང་བརྒྱབ་རྒྱུ་ནི་དེ་བས་གལ་ཆེན་པོ་ཡིན།
- ཁྱེད་རང་གི་གྲོགས་པོ་དང་ལས་རོགས་ལ་ཡོད་པའི་ཀུན་ཁྱབ་གློག་རྡུལ་གྱི་ཡོ་ཆས་ (USB) སམ་ཡིག་རིགས་གསོག་འཇོག་བྱེད་སའི་ཡོ་ཆས་ཁག་གློག་ཀླད་ནང་མ་བཅུག་གོང་ངེས་པར་གློག་ཀླད་ཀྱི་འབྲེལ་མཐུད་ཁག་བཅད་དགོས།
- གལ་སྲིད་ཁྱེད་ཀྱིས་ཀུན་ཁྱབ་གློག་རྡུལ་ཡོ་ཆས་ (USB) ནང་བརྡ་ཚིག་འཕོ་འགྱུར་[*འཕོ་འགྱུར་*](/bo/glossary#Encryption)བྱེད་ས་ཉར་ཚགས་བྱས་ཡོད་ན་མཁོ་ཆས་དེ་ཕྱིར་སྟོན་པ་ཙམ་གྱིས་བརྡ་ཚིག་འཕོ་འགྱུར་གྱི་འབྲེལ་ཐག་དེ་ཆད་སྲིད་ཀྱི་མ་རེད། གལ་སྲིད་བྲེལ་ཚུབ་ངང་ཁྱེད་ཀྱི་ཡིག་སྣོད་དེ་ཉེན་སྲུང་བྱེད་དགོས་ན་འབོར་ཚད་དེ་ཆུང་དུ་བཏང་སྟེ་གློག་ཀླད་ཀྱི་ཕྱི་ལོགས་སུ་ཡོད་པའི་ཡོ་ཆས་དེའི་འབྲེལ་ཐག་བཅད་དེ་མཁོ་ཆས་མར་སྟོན་དགོས། དེའི་སྐོར་ཁྱེད་ལ་མགྱོགས་ཤོས་བྱེད་རྒྱུའི་ཐབས་ལམ་དེ་མ་རག་བར་ཁྱེད་ཀྱིས་སྦྱོང་བརྡར་དེ་བྱེད་དགོས།
	
གལ་སྲིད་ཁྱེད་རང་གིས་ཀུན་ཁྱབ་གློག་རྡུལ་ཡོ་ཆས་ (USB) ནང་[*TrueCrypt*](/bo/glossary#TrueCrypt)ཞེས་པའི་གླེགས་བམ་འདི་ཉར་ཚགས་བྱེད་རྒྱུ་ཐག་གཅོད་མ་བྱས་བར།ཁྱེད་རང་གི་ལས་གཞི་དེ་པར་བཤུས་བརྒྱབ་ནས་མཉམ་དུ་ཉར་དགོས། འདིས་མི་གཞན་གྱི་གློག་ཀླད་ཁག་ནང་ཁྱེད་རང་གི་ལས་འཆར་རམ་ཡིག་ཆ་ཁག་བཀོལ་སྤྱོད་བྱེད་ས་རག་གི་རེད། ལམ་ལུགས་དེ་ད་ལྟ་བེད་སྤྱོད་བྱེད་ཀྱི་ཡོད་ན་ཡང་། ཁྱེད་ཀྱི་གློག་ཀླད་ནང་དྲ་འབུ་[*དྲ་འབུ་*](/en/glossary#Malware)ཞེས་པ་འདི་མེད་པའི་གྲུབ་བྱེད་བཤད་རྒྱུ་མེད་པར་བརྟེན། ཁྱེད་ཀྱིས་གསང་ཡིག་བརྒྱབ་ཏེ་གལ་ཆེའི་ཡིག་རིགས་ཁག་བལྟ་ཀློག་བྱེད་རྒྱུའི་འབད་བརྩོན་ནམ་ཡང་བྱེད་རྒྱུ་མེད།



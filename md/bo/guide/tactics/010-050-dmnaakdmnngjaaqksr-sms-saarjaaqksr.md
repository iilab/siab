

---

lang: bo
community: guide
type: tactics
legacy: True
child: True
weight: 5
depth: 3
title: ទំនាក់ទំនងជាអក្សរ – SMS / សារជាអក្សរ

---

ཁྱེད་ཀྱིས་འཕྲིན་ཐུང་ཁོ་ནར་བརྟེན་གནད་འགག་ཆེ་བའི་གནས་ཚུལ་ཁག་ཕར་ཚུར་འཕོ་ལེན་བྱེད་རྒྱུ་མེད། ཁྱེད་ཀྱིས་འཕྲིན་ཐུང་ཁོ་ནར་བརྟེན་གསང་བའི་གནས་ཚུལ་ཁག་འཕོ་ལེན་བྱེད་རྒྱུ་ཀྱི་མེད།

<div class="background" markdown=1>
ལྦོར་ཎ། གལ་སྲིད་ངས་ལག་ཐོག་ཁ་པར་དེ་བཞིན་འཕྲིན་ཐུང་འབྱོར་ཡག་དང་གཏོང་ཡག་མ་གཏོགས་སྐད་ཆ་བཤད་ཡག་ལ་བེད་སྤྱོད་མ་བཏང་ན་འགྲིག་གི་རེད་པས། ཁོང་ཚོས་མིས་སྐད་ཆ་མ་བཤད་ན་ག་རེ་ཉན་དགོས་རེད། མ་རེད་པས། ཡིན་ནའང་། ཁྱེད་རང་གིས་སྐད་ཆ་བཤད་པ་ནང་བཞིན་དེ་སྟབས་བདེ་པོ་དེ་འདྲ་མེད།

དྷེ་ལར། ཏོག་ཙམ་སྒུག་ཨཱ། ཁ་པར་གྱི་ཁེ་ལས་དང་འབྲེལ་བ་ཡོད་པའི་མི་དང་འཕྲུལ་ཆས་ཡག་པོ་ཡོད་པའི་མིས་ལག་ཐོག་ཁ་པར་ནང་ཡོད་པའི་འཕྲིན་ཐུང་ཁག་བལྟ་སྲུང་དང་བལྟ་ཀློག་བྱེད་ཀྱི་ཐུབ་ཀྱི་ཡོད། དེར་བརྟེན། ལག་ཐོག་ཁ་པར་ནང་ཡོད་པའི་ཡིག་ཐོག་འཕྲིན་ཐུང་དེ་ཚོ་བཙན་པོ་མེད། 

ལྦོར་ཎ། དེ་ཆོ་མེད་ཞིག་རེད། དེ་འདྲ་ཡིན་ན་ངས་ག་རེ་བྱེད་དགོས་པ་རེད་དམ། ངས་དམག་འཁྲུག་སྐབས་ནང་བཞིན་བརྡ་ཚིག་བེད་སྤྱོད་གཏོང་དགོས་རེད་དམ།

དྷེ་ལར། ཡིན་དང་ཡིན། མཚམས་རེ་ལྷམ་རྙིང་ཤོས་དེ་གྱོན་བདེ་ཤོས་ཤིག་ཆགས་སྲིད་པ་ཞིག་རེད།
</div>

མི་གཞན་ལ་བཏང་ཚར་བའི་ཁྱེད་ཀྱི་འཕྲིན་ཐུང་དེ་ཚོ་སྐབས་རེ་ཁ་པར་ཐད་ཞབས་ཞུ་སྒྲུབ་མཁན་དང་སྐབས་འཚོལ་རིང་ལུགས་པ་ཚོས་རིན་གོང་ཆུང་བའི་མཁོ་ཆས་བེད་སྤྱད་དེ་ལྐོག་བལྟ་བྱེད་སྲིད་པ་ཞིག་ཡིན། འཕྲིན་ཐུང་འདི་བརྒྱུད་དེ་བསྐུར་མཁན་དང་འབྱོར་མཁན་གྱི་ཁ་པར་ཨང་གྲངས་ཙམ་མ་ཟད་དེའི་ནང་དོན་ཁག་ཤེས་རྟོགས་བྱེད་ཐུབ་ཀྱི་ཡོད། ད་དུང་སྐབས་འཚོལ་རིང་ལུགས་པ་ཚོ་བརྒྱུད་འཕྲིན་ཐུང་དེ་ཚོ་བརྗེ་པོ་དང་རྫུན་མ་བཟོ་ཐུབ་ཀྱི་ཡོད། 

དེར་བརྟེན་ཁྱེད་རང་དང་འཕྲིན་ཐུང་འབྱོར་མཁན་བར་བརྡ་ཚིག་གི་མ་ལག་ཞིག་འཛུགས་སྐྲུན་བྱེད་ཐུབ་ན་ཡག་པོ་ཡོད། བརྡ་ཚིག་དེ་བཀོལ་སྤྱོད་བྱེད་ཐུབ་ན་ལག་ཐོག་ཁ་པར་ནང་ཡོད་པའི་འཕྲིན་ཐུང་ཁག་བཙན་པོ་བཟོ་ཐུབ་པ་ཙམ་མ་ཟད་འབྲེལ་བ་བྱེད་སའི་མི་དེར་ཐབས་ལམ་ཐོད་པ་ཞིག་བཀོལ་སྤྱོད་བྱས་ཏེ་དེ་ངོ་སྤྲོད་བྱེད་དགོས། དེར་བརྟེན། བརྡ་ཚིག་གི་མ་ལག་དེ་ཡང་སེ་བཙན་སྲུང་དང་བརྗེ་པོ་རྒྱག་དགོས།

བརྒྱུད་གཏོང་བྱས་པའི་ཡིག་ཐོག་འཕྲིན་ཐུང་།

* རྒྱལ་ཁབ་མང་པོའི་གཞུང་འཛིན་མི་སྣས་ལག་ཐོག་ཁ་པར་མཁོ་སྤྲོད་བྱེད་མཁན་ཚོར་ཞབས་ཞུ་དེ་བེད་སྤྱོད་གཏོང་མཁན་ཚོའི་དུས་ཡུན་རིང་པོའི་ཡིག་ཐོག་འཕྲིན་ཐུང་ཁག་གསོག་འཇོག་བྱེད་དགོས་པའི་བཀའ་རྒྱ་གཏོང་གི་ཡོད། རྐྱེན་ངན་མང་པོ་ཞིག་ལ་བརྟེན་ཞབས་ཞུ་མཁོ་སྤྲོད་བྱེད་མཁན་ཚོས་འཕྲིན་ཐུང་དེ་ཚོ་ཚོང་ལས་དང་རྩིས་ཡང་ན་རྙོག་ཁྲའི་སྒམ་ཆུང་ཕྱེ་ཡག་ལ་ཉར་འཚག་བྱེད་ཀྱི་ཡོད།

* ཁྱེད་ཀྱི་ལག་ཐོག་ཁ་པར་ནང་གསོག་འཇོག་བྱས་ཡོད་པའི་འཕྲིན་ཐུང་ཁག་མི་གཞན་གྱིས་ཧ་གོ་སྟེ་བཀོལ་སྤྱོད་བྱེད་སྲིད་པ་ཞིག་ཡིན་དུས་བཏང་འབྱོར་བྱུང་བའི་ཡིག་ཐོག་འཕྲིན་ཐུང་ཁག་ཁ་ཐུག་སུབ་དགོས།

* ཁ་པར་ཁ་ཤས་ནང་ཁ་པར་དང་ཡིག་ཐོག་འཕྲིན་ཐུང་བཏང་འབྱོར་གཉིས་ཀྱི་གནས་ཚུལ་ཁག་རྩ་མེད་བཟོ་ཡག་གི་མཐུན་རྐྱེན་དེ་འདྲ་ཡོད། འདི་གནད་འགག་ཆེ་བའི་ལས་ཀ་བྱེད་མཁན་མང་པོ་ཞིག་ལ་ཕན་ཐོགས་ཆེན་པོ་ཡོད། ཁྱེད་ཀྱི་ལག་ཐོག་ཁ་པར་ནང་ནུས་པ་ག་རེ་ཡོད་པ་དེ་ཤེས་པ་དགོས། དེ་ངོ་སྤྲོད་ལག་དེབ་ཀློག་ན་ཤེས་ཐུབ།





---

lang: bo
community: guide
type: tactics
legacy: True
child: True
weight: 2
depth: 3
title: Posting personal details

---

སྤྱི་ཚོགས་དྲ་རྒྱ་སྟངས་འཛིན་པ་ཚོས་ཁྱེད་དང་མི་གཞན་དབར་འབྲེལ་ལམ་བྱ་རྒྱུ་སྟབས་བདེ་ཡོང་ཆེད།སྒེར་གྱི་ལོ་རྒྱུས་ཞིབ་ཕྲ་རྩད་གཅོད་བྱ་རྒྱུ་ཡིན། དེར་བརྟེན་སྤྱི་ཚོགས་དྲ་རྒྱ་བེད་སྤྱོད་གཏོང་མཁན་ཚོར་ཉེན་ཁ་ཆེ་ཤོས་ཤིག་ནི་དེང་སྐབས་དར་ཁྱབ་ཧ་ཅང་ཆེ་རུ་འགྲོ་བཞིན་པའི་ངོས་འཛིན་རྐུ་མ་བརྒྱབ་ནས་ངོ་བརྫུ་བྱ་རྒྱུ་དེ་ཡིན། ལྷག་པར་ཁྱེད་ཀྱིས་ཇི་ཙམ་དྲ་རྒྱའི་ཐོག་སྒེར་གྱི་ལོ་རྒྱུས་ཞིབ་ཕྲ་བཀོད་པ་དེ་ཚོད་ཀྱིས་སྲིད་གཞུང་དབང་འཛིན་པ་ཚོས་ཁྱེད་རྩད་གཅོད་བྱ་བདེ་བ་ཙམ་མ་ཟད། ཁྱེད་ཀྱི་ལས་དོན་ཐོག་སྟངས་འཛིན་བྱ་རྒྱུ་ལས་སླ་རུ་འགྲོ་རྒྱུ་ཡིན། ཕྱིའི་རྒྱལ་ཁབ་ནང་བཙན་བྱོལ་དུ་གནས་ཏེ་དྲ་རྒྱའི་ཐོག་ལས་དོན་སྤེལ་མཁན་གྱི་ལས་འགུལ་བ་དེ་ཚོའི་ནང་མི་རྣམས་ལ་གཞུང་གིས་སུན་གཙེར་བཟོ་བཞིན་ཡོད།  

གཤམ་གྱི་གནས་ཚུལ་རྣམས་དྲ་རྒྱར་གཏོང་དགོས་མིན་ཐད་སོ་སོར་དྲི་བ་ཐོངས་དང།

- སྐྱེས་ཚེས། 
- འབྲེལ་མཐུད་ཁ་པར་ཨང་།
- ཁ་བྱང་།
- ནང་མིའི་སྐོར་གནས་ཚུལ་ཞིབ་ཕྲ།
- རྟགས།
- སློབ་སྦྱོང་དང་ལས་ཀའི་རྒྱབ་ལྗོངས།


## གྲོགས་པོ་དང་རྗེས་འཇུག་པ། དེ་བཞིན་འབྲེལ་ཡོད། ##

སྤྱི་ཚོགས་དྲ་རྒྱ་གང་དྲ་ཞིག་ནང་ཁ་བྱང་གསར་བཟོ་ཆེད་དྲ་བཀོལ་སྤྱོད་ནང་སྒེར་གྱི་གནས་ཚུལ་ཞིབ་ཕྲ་བཀང་རྗེས་ཐོག་མར་ཁྱེད་ཀྱིས་དྲ་ཐོག་ཏུ་ཡོད་པའི་རང་གི་ངོ་ཤེས་སུ་རུང་ཞིག་དང་ལམ་སེང་འབྲེལ་བ་བཟོ་དགོས། དུས་མཚུངས་ཁྱེད་ཀྱིས་ངོ་མི་ཤེས་མཁན་དེ་འདྲའང་དྲ་རྒྱའི་སྤྱི་ཚོགས་ནང་ཡོད་པ་ཁོང་ཚོ་དང་འབྲེལ་བ་ཆགས་སྲིད། དེར་བརྟེན་ཁོང་ཚོས་ཁྱེད་ཀྱི་གནས་ཚུལ་གང་དང་གང་ལ་ལྟ་ཐུབ་མིན་ཤེས་དགོས་པ་འདི་ཁྱེད་རང་ལ་ཧ་ཅང་གལ་ཆེན་པོ་ཆགས་ཡོད།  

ཁྱེད་རང་སྒེར་གྱི་གནས་ཚུལ་མང་པོ་འཁོད་པའི་ངོ་དེབ་ལྟ་བུ་སྤྱི་ཚོགས་དྲ་རྒྱ་བེད་སྤྱོད་གཏོང་སྐབས། རང་གི་ངོས་ཤེས་མི་སྣ་ཁོ་ན་དང་ལྷན་འབྲེལ་བ་བཟོ་དགོས། 

## གནས་བབ་ཁ་སྐོང་། ##

ཊུཝི་ཊར་དང་ངོ་དེབ། དེ་བཞིན་སྤྱི་ཚོགས་དྲ་རྒྱ་གཞན་གྱི་ཐོག་སོ་སོའི་གནས་བབ་དང་ད་ལྟ་གང་བྱེད་མིན་གྱི་གནས་སྟངས་སོགས་གསལ་བཤད་བྱེད་བཞིན་ཡོད།དེར་བརྟེན་ཁྱེད་ཀྱི་གནས་ཚུལ་རྣམས་སུས་ལྟ་གྱི་ཡོད་མེད་ཤེས་རྒྱུ་དེ་གལ་ཆེ་ཤོས་ཆགས་ཡོད། སྤྱི་ཚོགས་དྲ་རྒྱ་ཕལ་ཆེ་བའི་ནང་རང་འགུལ་རང་སྤྱོད་སྒྲིག་ཤོམ་ལ་བརྟེན་ནས་སོ་སོའི་གནས་བབ་་རྣམས་དྲ་རྒྱའི་ནང་ཡོད་མཁན་སུས་ཀྱང་མཐོང་ཐུབ། དེ་ལྟར་མི་འདོད་ན།ཁྱེད་ཀྱིས་གནས་བབ་རྣམས་གཞན་གྱིས་ལྟ་མི་ཐུབ་པ་བཟོ་རོགས་ཞེས། སྤྱི་ཚོགས་དྲ་རྒྱའི་འགེངས་ཤོག་ནང་བརྗོད་དགོས། 

ཊུའི་ཊར་ནང་གསར་འཇོག་སྲུང་སྐྱོབ་བྱེད་དགོས་ན། ཁྱེད་ཀྱི་ཊུཝི་ཊི་སྲུང་སྐྱོབ་བྱོས། ཞེས་པར་ལྟ་དགོས། གལ་ཏེ་ངོ་དེབ་ནང་གསར་འཇོག་སྲུང་སྐྱོབ་བྱེད་དགོས་ན། གྲོགས་པོ་ཁོ་ནའི་ཆེད།ཞེས་པའི་ཡིག་ཆུང་དེ་བདམས་ཏེ་སྣུན་དགོས། ཁྱེད་ཀྱི་དེ་ལྟར་བྱས་རྗེས་སུའང་ཁྱེད་ཀྱི་གསར་འཇོག་རྣམས་མི་གཞན་དང་གྲོགས་པོ་ཚོས་ཧ་ཅང་ལས་སླ་པོའི་ཐོག་ནས་གཞན་ལ་ཁྱབ་སྤེལ་བྱེད་ཐུབ།  ཁྱེད་ཀྱི་སྤྱི་ཚོགས་དྲ་རྒྱའི་གནས་ཚུལ་བརྒྱུད་བསྒྲགས་བྱ་རྒྱུའི་ཐབས་ལམ་དེར་གྲོགས་པོས་མོས་མཐུན་ཡོད་པ་ཞིག་དགོས། དེ་ལྟར་མིན་ཚེ་སྐབས་རེ་གྲོགས་པོས་མི་འདོད་བཞིན་དུ་ཁྱེད་ཀྱིས་གྲོགས་པོའི་གནས་ཚུལ་རྣམས་བརྒྱུད་བསྒྲགས་བྱས་སྲིད།དེར་ངེས་པར་དུ་དོགས་ཟོན་གནང་དགོས།དེ་མཚུངས་གཞན་ལའང་ཁྱེད་ཀྱི་གནས་ཚུལ་བརྒྱུད་བསྒྲགས་བྱ་རྒྱུར་དོགས་ཟོན་དགོས་པ་གསལ་བཤད་གནང་དགོས། 

གནས་བབ་ནང་འཁོད་པའི་གནས་ཚུལ་རྣམས་མི་གཞན་གྱིས་བེད་སྤྱོད་ལོག་པ་བྱས་ནས་དོ་དག་ལ་གནོད་པ་བསྐྱལ་བའི་གནས་ཚུལ་མང་པོ་བྱུང་ཡོད། ཨ་རིའི་ནང་དགེ་རྒན་འགའ་ཤས་ཀྱིས་རང་གི་སློབ་ཕྲུག་ཚོར་མཐོང་ཕྱོགས་ཇི་འདྲ་ཡོད་མེད་ཀྱི་གནས་ཚུལ་གསར་འཇོག་བྱས་པ་རྣམས་གཞན་གྱིས་བེད་སྤྱོད་ལོག་པ་བྱས་པར་བརྟེན་དགེ་རྒན་དེ་དག་ལས་ཀ་ནས་ཕྱིར་འབུད་བཏང་བ་དེ་འདྲ་བྱུང་ཡོད། ཕྱོགས་མཚུངས་ལས་བྱེད་པ་འགས་རང་གི་སྦྱིན་བདག་སྐོར་གནས་བབ་་ནང་བྲིས་པ་དེ་དག་གཞན་གྱིས་བེད་སྤྱོད་ལོག་པ་བྱས་ནས་གནས་དབྱུང་བཏང་བ་དེ་འདྲའང་བྱུང་ཡོད། དེར་བརྟེན་གནད་དོན་དེར་ཚང་མས་ཡིད་གཟབ་གནང་དགོས། 

## དྲ་རྒྱའི་གནས་ཚུལ་མཉམ་སྤྱོད། ##

ཁྱེད་ཀྱིས་གྲོགས་པོའི་པར་གནས་གང་རུང་མཉམ་སྤྱོད་བྱས་ཏེ་གྲོགས་པོས་དོ་སྣང་སྤྲོད་ཐུབ་པ་བཟོ་རྒྱུ་ལས་སླ་ནའང།  ཁྱེད་ཀྱིས་མཉམ་སྤྱོད་བྱས་པའི་པར་གནས་དེར་མི་གཞན་ནས་ཀྱང་མཐོང་ཐུབ་པར་བརྟེན། ཁོང་ཚོར་ཚོར་སྣང་ཇི་འདྲ་ཞིག་སྐྱེ། དཔེར་ན།  སྲིད་གཞུང་ཧ་ཅང་གདུག་རྩུབ་ཅན་ལ་ངོ་རྒོལ་བྱས་པའི་པར་རིགས་ཤིག་ཡོད་པ་དེར།  ཁྱེད་ཀྱིས་ལེགས་བརྡའམ་བསྔགས་བརྗོད་ཀྱི་མཛུབ་བརྡ་སྟོན་པ་ཡིན་ན།སྲིད་གཞུང་དེས་ཁྱེད་ལ་ལམ་སེང་ཉན་ཁར་རྩིས་ཏེ་དམིགས་རྟགས་རྒྱབ་སྲིད་པའི་ཉན་ཁ་ཡོད། 

གལ་ཏེ་ཁྱེད་ཀྱིས་དྲ་རྒྱའི་ཐོག་ལས་ཀ་ཇི་འདྲ་ཞིག་བྱས་པ་དེ་དག་ཉེ་འབྲེལ་གཅིག་པུས་མ་གཏོགས་ལྟ་མི་ཐུབ་པ་ཞིག་བཟོ་དགོས་ཚེ། སྒེར་གྱི་གནས་ཚུལ་ཉར་རྒྱུའི་ཚན་པ་དེར་ཞིབ་ལྟ་གནང་དགོས། 

## རང་ཉིད་གང་དུ་ཡོད་པའི་ས་ཆ་གསལ་སྟོན། ##

ས་གནས་གང་ནས་དྲ་རྒྱ་ལྟ་གི་ཡོད་མེད་རྩད་གཅོད་བྱེད་མཁན་འཕྲུལ་ཆས་ཀྱི་ཆ་རྐྱེན་ལྡན་པའི་སྤྱི་ཚོགས་དྲ་རྒྱ་ཕལ་མོ་ཆེས་རང་ཉིད་གང་དུ་གནས་ས་གསལ་སྟོན་བྱ་རྒྱུ་ཡིན། བྱེད་ལས་དེ་ནི་ལག་ཐོགས་ཁ་པར་ནང་ལམ་སྟོན་བྱེད་མཁན་གྱི་འཕྲུལ་ཆས་ (GPS) དེས་བྱེད་བཞིན་ཡོད། དེར་བརྟེན་ལག་ཐོགས་ཁ་པར་ནས་སྤྱི་ཚོགས་དྲ་རྒྱའི་ནང་འཛུལ་སྐབས་ས་གནས་གསལ་སྟོན་བྱེད་ཀྱི་ཡོད།ལག་ཐོགས་ཁ་པར་ཐོག་ནས་སྤྱི་ཚོགས་དྲ་རྒྱ་བརྒྱུད་ན་མ་གཏོགས་ས་གནས་གསལ་སྟོན་བྱ་མི་ཐུབ་བསམ་ན་ནོར་བ་རེད། ཁྱེད་ཀྱི་གློག་ཀླད་དེ་དྲ་རྒྱར་མཐུད་སྐབས་སུའང་དྲ་རྒྱ་དེས་ས་གནས་གསལ་སྟོན་བྱ་རྒྱུའི་མཐུན་རྐྱེན་སྤྲད་སྲིད། དེར་བརྟེན་ཐབས་ལམ་བཙན་ཤོས་ནི་ཚན་པ་ལ་ཞིབ་ཚགས་དཔྱད་པ་བྱེད་དགོས། 

ལྷག་པར་པར་རིགས་དང་བརྙན་པར་འཇོག་སའི་ཚན་པ་ལ་དོ་སྣང་བྱེད་དགོས། ཚན་པ་དེས་ཁྱེད་ཀྱིས་སྤྱི་ཚོགས་དྲ་རྒྱའི་ཐོག་བཅུག་པའི་པར་རིགས་དང་བརྙན་འཕྲིན་གྱི་ས་གནས་གསལ་སྟོན་བྱ་རྒྱུ་མ་རེད་བསམ་མི་རུང། བརྟག་དཔྱད་ཐེངས་གཉིས་བྱེད་དགོས། 

[ས་གནས་གསང་ཉར་བྱེད་སའི་ཁ་བྱང་ནི་](https://www.eff.org/wp/locational-privacy) འདི་ཡིན། ཁ་བྱང་འདི་ནི་གློག་ཆས་དྲ་རྒྱ་ (Electronic Frontier Foundation) ཞེས་པ་དེ་ནས་ལེན་ཐུབ། 

## པར་རིགས་དང་བརྙན་འཕྲིན་མཉམ་སྤྱོད། ##

པར་རིགས་དང་བརྙན་འཕྲིན་སོགས་ཀྱིས་ངོ་ཤེས་ལས་སླ་པོར་བཟོ་ཐུབ། དེར་བརྟེན་པར་རིགས་དང་བརྙན་འཕྲིན་དྲ་རྒྱའི་ཐོག་མ་བཅུག་གོང་པར་རིགས་དང་བརྙན་འཕྲིན་དེ་དག་ནང་ཡོད་པའི་མི་དེར་སྐད་ཆ་འདྲི་དགོས། གནས་སྟངས་དེ་འདྲ་ལ་གཟབ་དགོས། ཁྱེད་ཀྱིས་མི་གཞན་གྱི་གསང་བ་ཕྱིར་གྱར་བྱས་པ་དེ་འདྲ་ཡོང་སྲིད། དེར་བརྟེན་མི་གཞན་གྱིས་འདོད་མོད་མེད་པར་ཁོང་ཚོའི་པར་རིགས་དང་བརྙན་པར་དྲ་རྒྱའི་ནང་འཇུག་རྒྱུར་འཛེམས་ཟོན་ངེས་པར་དུ་གནང་དགོས། 

ཕྱོགས་མཚུངས་པར་རིགས་དང་བརྙན་འཕྲིན་སོགས་ཀྱི་གནས་ཚུལ་མང་པོ་ཞིག་བསམ་བཞིན་དུ་མིན་པའི་ཐོག་ནས་ཕྱིར་གྱར་བྱེད་ཐུབ། པར་ཆས་མང་པོའི་ནང་ཚེས་གྲངས་དང་དུས་ཚོད། ས་གནས་སོགས་གསལ་སྟོན་བྱ་རྒྱུའི་འཕྲུལ་ཆས་ལྡན་ཡོད།པར་རིགས་དང་བརྙན་འཕྲིན་མཉམ་སྤྱོད་བྱེད་ས་དེར་ཁྱེད་ཀྱིས་འཇུག་སྐབས་ས་གནས་སོགས་གསལ་སྟོན་བྱེད་སྲིད། 

## མྱུར་གླེང་། ##

སྤྱི་ཚོགས་དྲ་རྒྱ་མང་པོ་ཞིག་ནང་གྲོགས་པོ་དང་ལྷན་དུས་ཐོག་གླེང་མོལ་བྱ་རྒྱུའི་ཆ་རྐྱེན་ཡོད། དྲ་རྒྱའི་ཐོག་བརྡ་འཕྲིན་མྱུར་པོ་གཏོང་རྒྱུ་སོགས་ནི་གསང་བ་ཕྱིར་གྱར་རྒྱུའི་ཉེན་ཁ་ཆེ་ཤོས་ཡིན། གང་ཡིན་བརྗོད་ན་བརྒྱུད་ལམ་དེས་ཁྱེད་སུ་ཡིན་མིན་དང། སུ་དང་འབྲེལ་བ་བྱེད་བཞིན་ཡོད་མེད། གནད་དོན་གང་གི་ཐོག་འབྲེལ་བ་བྱེད་བཞིན་ཡོད་པ་སོགས་ཤེས་ཐུབ།  

གླེང་མོལ་བྱེད་སྐབས་ཉུང་མཐར་ (HTTPS) བརྒྱུད་ནས་འགྲོ་དགོས།དེ་འདྲ་བྱུང་ན་གསང་བ་མི་ཤོར་བའི་ཁྱད་པར་ཡོད། འོན་ཀྱང་དུས་ནམ་ཡང་གསང་བ་མི་ཤོར་བའི་ངེས་པ་གང་ཡང་མེད། དཔེར་ན། ངོ་དེབ་ནང་གླེང་མོལ་ཆེད་ (HTTPS) ལ་མཐུད་སྐབས་བརྒྱུད་ལམ་གཞན་ཞིག་ཐོག་ནས་མཐུད་བཞིན་ཡོད། དེར་བརྟེན་ཕྱིར་གྱར་འགྲོ་རྒྱུའི་ཉེན་ཁ་ཆེ་བ་ཡོད།  

ཁྱེད་ཀྱིས་གླེང་མོལ་བྱེད་སྐབས་ (Pidgin) བེད་སྤྱོད་བྱེད་ཚེ་བརྟན་པ་ཡོད།  (Pidgin) དེ་བེད་སྤྱོད་བྱེད་སྐབས་བསད་ནས་བྱེད་དགོས།  (Pidgin) གསང་ཚིག་བེད་སྤྱོད་བྱེད་ཀྱི་ཡོད། 

## འཛུལ། ཚོགས་པ་གསར་གསོ། འདུ་འཛོམས་གོ་སྒྲིག སྒྲིག་འཛུགས་གསར་འཛུགས། ##

གལ་ཏེ་ཁྱེད་ཀྱིས་ཚོགས་པའམ་སྒྲིག་འཛུགས་ཤིག་ནང་འཛུལ་ཞུགས་བྱས་ཚེ་རང་ཉིད་སྐོར་གྱི་གནས་ཚུལ་ཇི་འདྲ་ཞིག་གཞན་ལ་སྤྲོད་བཞིན་ཡོད། གནས་ཚུལ་དེས་ཁྱེད་ཀྱི་སྐོར་ལ་འགྲེལ་བརྗོད་ཇི་ལྟར་བྱེད། དེ་ལས་ལྡོག་སྟེ་ཁྱེད་ཀྱིས་བཙུགས་པའི་ཚོགས་པའམ་སྒྲིག་འཛུགས་དེར་འཛུལ་མཁན་གང་ཟག་དེས་ཁོང་རང་གི་སྐོར་ལ་གནས་ཚུལ་ཇི་འདྲ་ཞིག་ཕྱི་རུ་ཁྱབ་བསྒྲགས་བྱེད་བཞིན་ཡོད། ཁྱེད་ཀྱིས་མི་གཞན་ལ་ཉེན་ཁ་ཇི་ལྟར་བཟོ་བཞིན་ཡོད། 

ཁྱེད་ཀྱིས་དྲ་རྒྱ་བརྒྱུད་ཚོགས་པའམ་སྒྲིག་འཛུགས་ཤིག་ནང་འཛུལ་ཞུགས་བྱེད་སྐབས་མི་གཞན་གྱིས་ཁྱེད་ཀྱི་སྐོར་ཤེས་རྟོགས་ཡོང་བཞིན་ཡོད། སྒྲིག་འཛུགས་ཀྱི་ལས་དོན་དང་བསམ་ཚུལ་ལ་ཁྱེད་ཀྱིས་རྒྱབ་སྐྱོར་བྱེད་ཀྱི་ཡོད་པ་མི་ཚོས་ངོས་འཛིན་བྱ་རྒྱུ་ཡིན། དེར་བརྟེན་གལ་ཏེ་ཁྱེད་ཀྱིས་ཆབ་སྲིད་ཚོགས་པ་བྱེ་བྲག་པ་ཞིག་གི་ཕྱོགས་ལ་རྒྱབ་སྐྱོར་བྱས་པར་ངོས་འཛིན་བྱས་ཚེ་ཁྱེད་ལ་ཉེན་ཁ་བཟོ་སྲིད།  ཕྱོགས་མཚུངས་གལ་ཏེ་ཁྱེད་ཀྱིས་རྒྱུས་མངའ་མེད་པའི་ཚོགས་མི་ཧ་ཅང་མང་པོ་ཡོད་པའི་ཚོགས་པ་ཤིག་ནང་འཛུལ་ཚེ། ཁ་བྱང་བརྒྱུད་ནས་ཁྱེད་རང་སྒེར་གྱི་གནས་ཚུལ་ཕྱི་གྱར་འགྲོ་སྲིད། དེར་བརྟེན་ཚོགས་པའི་ནང་འཛུལ་ཞུགས་མ་བྱས་གོང་ཁྱེད་ཀྱིས་མི་གཞན་ལ་གནས་ཚུལ་ཇི་འདྲ་ཞིག་ཕྱིར་གྱར་བྱ་རྒྱུ་ཡིན་པ་དེར་བསམ་གཞིགས་བྱེད་དགོས། ཁྱེད་ཀྱིས་མི་གསར་པ་དེར་མིང་དང་འདྲ་པར་ངོ་མ་བསྟན་ནས་ངོ་ཤེས་འཇུག་རྒྱུ་ཡིན་ནམ། 

དེ་ལས་ལྡོག་སྟེ་གལ་ཏེ་ཁྱེད་ཀྱིས་སྒྲིག་འཛུགས་སམ་ཚོགས་པ་གསར་འཛུགས་བྱས་པ་དེར་མི་གཞན་གྱིས་འཛུལ་ཞུགས་བྱས་པ་ཡིན་ན། འཛུལ་མཁན་གང་ཟག་དེས་ཁོང་རང་གི་སྐོར་ལ་གནས་ཚུལ་ཇི་འདྲ་ཞིག་ཕྱིར་ཁྱབ་བསྒྲགས་བྱེད་བཞིན་ཡོད། དཔེར་ན། ཁྱེད་ཀྱིས་རིགས་མཐུན་འཁྲིག་སྤྱོད་ཀྱི་ཚོགས་པ་ཞིག་བཙུགས་ནས་སྤྱི་ཚོགས་ཀྱི་ལས་དོན་བྱེད་སྐབས།ཚོགས་པ་དེར་མི་གཞན་སུ་འཛུལ་རུང་རང་ཉིད་རིགས་མཐུན་འཁྲིག་སྤྱོད་པ་ཡིན་པའི་ཁྱབ་བསྒྲགས་བྱེད་བཞིན་ཡོད། དེས་ཁོང་ཚོ་སྒེར་གྱི་མི་ཚེའི་ནང་དཀའ་ངལ་དང་ཉེན་ཚབས་བཟོ་སྲིད། 

<div class="getstarted" markdown="1">
**Hands-on: Get started with the** [***Social networking tools: Facebook, Twitter, YouTube and others***](/en/social_networking_tools)
</div>


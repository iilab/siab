

---

lang: bo
community: guide
type: tactics
legacy: True
child: True
weight: 2
depth: 3
title: Hiding your sensitive information

---

གནད་དོན་གཅིག་ནི་ཁྱེད་ཀྱི་རྩ་ཆེའི་ཡིག་རིགས་ཁག་ལས་ཁུངས་སམ་ཡང་ན་རང་ཁྱིམ་དུ་ཉར་ཚགས་ཡག་པོ་བྱེད་རྒྱུ་ལས་སྦ་ཁུག་ནང་བླུག་ཏེ་གང་བྱུང་ཁྱེར་རྒྱུ་མེད། མི་མང་པོ་ཞེ་པོ་ཞིག་བརྡ་ཚིག་[*འཕོ་འགྱུར་*](/bo/glossary#Encryption)བེད་སྤྱད་དེ་ཁོང་ཚོར་ནག་ཉེས་འཛུགས་ཀྱི་ཡོད་པས་དེར་སེམས་ཁྲལ་བྱེད་ཀྱི་ཡོད། དེ་ཡང་ཁྲིམས་འགལ་གྱིས་བརྡ་ཚིག་[*འཕོ་འགྱུར་*](/bo/glossary#Encryption)བྱེད་མཁན་ནི་ཁྲིམས་མཐུན་ལས་མང་བ་ཡོད་དུས་ཉེན་ཁ་ཆེན་པོ་འཕྲད་ཀྱི་ཡོད། དེར་བརྟེན། [*TrueCrypt*](/bo/glossary#TrueCrypt)ཞེས་པའི་བྱ་རིམ་འདི་བརྒྱུད་འདྲོགས་མགོ་དེ་མེད་པ་བཟོ་ཆེད་མེད་དུ་མི་རུང་བའི་རྒྱུ་མཚན་གཉིས་འགོད་རྒྱུ་ཡོད། རང་ལེན་ཉེས་འཛུགས་ཀྱི་ཉེན་ཁ། ཁྱེད་རང་གིས་རྩ་ཆེ་ཤོས་བྱེད་སའི་གནས་ཚུལ་འཇོག་ས་ཁག་རྩད་གཅོད་བྱེད་མ་ཐུབ་པའི་ཉེན་ཁ།

### རང་ལེན་ཉེས་འཛུགས་ཀྱི་ཉེན་ཁར་བསམ་གཞིགས་བྱེད་སྟངས། ###

རྒྱལ་ཁབ་ཁ་ཤས་ནང་བརྡ་ཚིག་[*འཕོ་འགྱུར་*](/bo/glossary#Encryption)བྱེད་ཡག་ནི་ཁྲིམས་འགལ་གྱི་གནད་དོན་ཞིག་ལ་ངོས་འཛིན་བྱེད་ཀྱི་ཡོད། མཉེན་ཆས་འདི་རིགས་ཕབ་ལེན་དང་ནང་འཇུག་བྱེད་ཡག་ནི་ནག་ཉེས་ཤིག་ལ་ངོས་འཛིན་བྱེད་ཀྱི་ཡོད། གལ་སྲིད་ཁྱེད་ཀྱི་གློག་ཀླད་ནང་ཡོད་པའི་གནས་ཚུལ་ཁག་ཉེན་རྟོག་པ་དང་དམག་མི། དེ་བཞིན་གསང་བའི་ལས་བྱེད་ཚོའི་བལྟ་རྟོག་འོག་ཡོད་ན། ཁྲིམས་ལུགས་ལ་མ་བརྩི་བར་ཡ་མེད་བཏང་བ་ཡིན་ན། ཁྱེད་ཀྱི་བྱ་སྤྱོད་ལ་ཁོང་ཚོས་དངོས་ཤུགས་བརྒྱུད་གསུམ་ནས་སྙད་འདོགས་རྟོག་ཞིབ་དང་ཚོགས་པ་ཡང་མེད་པ་བཟོ་སྲིད་པ་ཞིག་ཡིན། ཡིན་ནའང་། ཉེན་ཁ་འདི་རིགས་ཀྱིས་ཁྲིམས་མཐུན་གྱི་གློག་ཀླད་བྱ་སྤྱོད་ལ་ཐེ་བྱུས་བྱེད་ཡག་གི་འོས་བབ་གང་ཡང་བསྐྲུན་གྱི་མེད། དུས་རྒྱུན་ཁྱེད་ལ་བརྡ་ཚིག་[*འཕོ་འགྱུར་*](/bo/glossary#Encryption)གྱི་མཉེན་ཆས་དང་འབྲེལ་བ་ཡོད་པའི་སྤུས་ཚད་ལྡན་པའི་གློག་ཀླད་ཀྱི་མ་ལག་ཁག་ཡོད་ན། ཁྱེད་ལ་ནག་ཉེས་འཛུགས་མཁན་སུ་ཡིན་མིན་ཐེར་འདོན་བྱེད་ཐུབ་ཀྱི་ཡོད། དེར་བརྟེན་གནས་སྟངས་ལ་བསམ་བློ་བཏང་སྟེ་གློག་ཀླད་ཀྱི་མ་ལག་དེ་འདྲ་ཞིག་ཁྱེད་ཀྱི་གློག་ཀླད་ནང་བཅུག་དགོས་མེད་བསམ་བློ་ཞིབ་ཕྲ་གཏོང་དགོས། 

གལ་སྲིད་གནས་སྟངས་དེ་འདྲ་ཞིག་ཡོད་ན། ཁྱེད་ལ་གདམ་ག་ཁ་ཤས་ཤིག་ཡོད།

- གསང་གནས་མིན་པའི་ཡིག་ཆ་ཁག་གསོག་འཇོག་བྱེད་སའི་ཉེན་སྲུང་མཉེན་ཆས་ཡོངས་རྫོགས་བེད་སྤྱོད་བྱེད་རྒྱུ་མཚམས་འཇོག་བྱེད་པའམ་ཡང་ན་བརྡ་ཚིག་གི་ཐབས་ཚུལ་ཞིག་བཟོས་ཏེ་རྩ་ཆེའི་ཡིག་སྣོད་ནང་ཡོད་པའི་ཡིག་ཆ་ཁག་བརྟན་སྲུང་བྱེད་རྒྱུ།
- ཁྱེད་ཀྱིས་བརྡ་ཚིག་འཕོ་འགྱུར་ལ་བརྟེན་གལ་ཆེའི་ཡིག་ཆའམ་གནས་ཚུལ་ཁག་སྦེད་པ་ལས་མགྱོགས་ཡིག་[*Steganography*](/bo/glossary#Steganography)ལ་བརྟེན་ནས་ཉེན་སྲུང་བྱས་ན་ལེགས་པ་ཡོད། དེར་རོགས་རམ་བྱེད་མཁན་གྱིས་བྱ་ཐབས་གཞན་ཞིག་འདིར་ཡོད། ཡིན་ནའང་། བྱ་ཐབས་དེ་བེད་སྤྱོད་ཏག་ཏག་གཏོང་ཡག་ལ་གྲ་སྒྲིག་ལེགས་པོ་ཞིག་བྱེད་དགོས། གང་ཡིན་ཞེ་ན། མི་གཞན་གྱིས་ཁྱེད་རང་ལ་མིག་ལྡིར་ནས་ཉེས་འཛུགས་བྱེད་ཡག་སྒུག་ནས་བསྡད་ཡོད་དུས་བྱ་ཐབས་དེ་ལག་ལེན་བསྟར་དུས་མི་གཞན་གྱིས་མ་ཤེས་པ་བྱེད་དགོས།
- ཁྱེད་རང་གི་རྩ་ཆེའི་གནས་ཚུལ་ཁག་དྲ་ཐོག་ཏུ་ཡོད་པའི་ཁྱེད་རང་གི་ཁ་བྱང་བཙན་ས་ཞིག་ནང་གསོག་འཇོག་ངེས་པར་བྱེད་དགོས། ཡིན་ནའང་དེ་ཉར་འཇོག་བྱེད་ཡག་ལ་དྲ་ལམ་ཚད་འཕེར་ཐུབ་པ་ཞིག་དང་རྙོག་འཛིང་ཆེ་བའི་གློག་ཀླད་ཀྱི་དྲ་ལམ་གྱི་ཞབས་ཞུའི་ཐོག་གོ་རྟོགས་ཡོད་པ་ཞིག་དགོས། ཐབས་ལམ་འདིས་ག་རེ་གསལ་བཤད་བྱེད་ཐུབ་བམ་ཞེ་ན། དྲ་ཐོག་བརྡ་ཚིག་[*འཕོ་འགྱུར་*](/bo/glossary#Encryption)བྱེད་ཡག་ནི་ཡིག་སྣོད་བརྡ་ཚིག་[*འཕོ་འགྱུར་*](/bo/glossary#Encryption)བྱེད་ཡག་ལས་ཅུང་ནག་ཉེས་ཆུང་བ་ཡོད། གློ་བུར་དུ་ཁྱེད་རང་གི་རྩ་ཆེའི་ཡིག་ཆ་ཁག་ཡིག་སྣོད་བླུག་སའི་ཡོ་ཆས་ནང་བླུག་ཏེ། དེ་དེར་གཡུག་བཞག་ནས་འགྲོ་རྒྱུ་མེད།
- ཁྱེད་རང་གི་རྩ་ཆེའི་གལ་འགངས་ཆེ་བའི་ཡིག་ཆ་ཁག་གློག་ཀླད་ནང་མ་བཞག་པར་གློག་ཀླད་ཀྱི་མཁྲེགས་ཆས་ཀུན་ཁྱབ་གློག་རྡུལ་ཡོ་ཆས་ནང་བཅུག་ཏེ་བཞག་དགོས། ཡིན་ནའང་། མཁོ་ཆས་དེ་ཚོ་གློག་ཀླད་ལས་སྐྱོན་དང་བརླག་དོར། གཞུང་བཞེས་ཤོར་སླ་བ་ཡོད་པས་གལ་འགངས་ཆེ་བའི་བརྡ་ཚིག་མེད་པའི་ཡིག་ཆ་ཁག་གང་སར་ཁྱེར་ནས་འགྲོ་རྒྱུ་མེད། 


གལ་སྲིད་དགོས་ངེས་བྱུང་ན་ཁྱེད་རང་གི་ཐབས་ལམ་དེ་འདྲ་བཀོལ་སྤྱོད་བྱེད་དགོས། ཡིན་ནའང་། རང་ལེན་ཉེས་འཛུགས་ཀྱི་རྐྱེན་ངན་དེ་འདྲ་ཁྱེད་ལ་འཕྲད་ན་[*TrueCrypt*](/bo/glossary#TrueCrypt)ཞེས་པ་འདི་ཟོག་རྫུ་བྱས་ནས་བེད་སྤྱོད་བྱས་ན་ནི་ཐབས་ལམ་ཡག་ཤོས་ཤིག་དང་བརྟན་ཤོས་ཤིག་ཡིན།

གལ་སྲིད་བརྡ་ཚིག་གི་ཐ་སྙད་དེ་ཁྱེད་ཀྱིས་མངོན་གསལ་དོད་པོ་མ་བཟོས་པ་ཡིན་ན། ཡིག་སྣོད་དེར་མིང་མི་འདྲ་བ་ཞིག་བཏགས་ཏེ་བཞག་དགོས། འོད་སྡེར་སྣང་བརྙན་ (CD image) ཚབ་ཏུ་ (.iso) ཡིག་སྣོད་རྒྱ་སྐྱེད་ཀྱི་མ་ལག་བེད་སྤྱོད་གཏོང་རྒྱུ་ནི་གདམ་ག་གཞན་ཞིག་ཡིན་པ་མ་ཟད་ཤོང་ཚད་ (700 MB) ཡས་མས་ཡོད་པ་དེ་ཚོར་ཡང་སྐུལ་འདེད་བྱེད་ཐུབ་ཀྱི་ཡོད། ཤོང་ཚད་ཉུང་ཉུང་ལས་མེད་པ་ཚོར་རྒྱ་སྐྱེད་ཀྱི་ཡོ་ཆས་གཞན་དག་བེད་སྤྱོད་བྱས་ན་དོན་དངོས་དང་མཐུན་པ་ཞིག་ཡོང་གི་རེད། འདི་ནི་ལས་ཁུངས་ཀྱི་གྱང་སྟེང་ཡོད་པའི་རི་མོའི་འོག་ཁྱེད་རང་གབ་པ་དང་ཨ་ན་མ་ན་ཡིན། འདིས་བརྟག་དཔྱད་ཞིབ་ཕྲ་བྱེད་མ་ཐུབ་ཀྱང་ཉེན་སྲུང་ཁ་ཤས་བྱེད་ཐུབ་ཀྱི་རེད། དེར་བརྟེན། ཁྱེད་རང་གི་[*TrueCrypt*](/bo/glossary#TrueCrypt) ཞེས་པ་འདིར་མིང་གསར་པ་ཞིག་བཏགས་ཏེ་དེའི་ནང་ཡིག་ཆ་བླུག་ཡོད་དོག་དོག་བྱེད་དགོས།  ཡིན་ནའང་ཁྱེད་ཀྱི་དུས་རྒྱུན་ཡིག་སྣོད་གི་ཡིག་ཆ་ཁག་ (USB) ནང་ཉར་ཚགས་བྱས་པ་ཙམ་ལས་དེ་གློག་ཀླད་ནང་འཇུག་རྒྱུ་མེད། [***TrueCrypt Guide***](/en/truecrypt_main)ཞེས་པ་དེའི་ནང་གང་འདྲ་བྱེད་དགོས་མེད་གསལ་བཤད་བྱས་ཡོད་པས་དེར་གཟིགས་རོགས།

### ཁྱེད་ཀྱི་གལ་ཆེའི་གནས་ཚུལ་ཁག་གིས་ཉེན་ཁ་ངོས་འཛིན་བྱེད་སྟངས། ###

ཁྱེད་རང་ཡང་སེ་གློག་ཀླད་དང་ཀུན་ཁྱབ་གློག་རྡུལ་ཡོ་ཆས་ལ་བརྡ་ཚིག་འཕོ་འགྱུར་བྱེད་ཡག་གི་མཉེན་ཆས་གིས་དོ་ཕོག་བྱེད་ཀྱི་ཡོད་པར་སེམས་ཁྲལ་ཉུང་བ་བྱེད་པ་ལས་བརྡ་ཚིག་[*འཕོ་འགྱུར་*](/bo/glossary#Encryption)གྱི་ཡིག་སྣོད་ཀྱིས་གལ་ཆེའི་ཡིག་ཆ་ཁག་ཏག་ཏག་ག་པར་གསོག་འཇོག་བྱེད་ཀྱི་ཡོད་མེད་ལ་སེམས་ཁྲལ་མང་བ་བྱེད་ཀྱི་ཡོད། ངས་བྱས་ན་དེ་དངོས་གནས་རེད་བསམ་གྱི་འདུག གང་ཡིན་ཞེ་ན། མི་སུས་ཀྱང་དེ་ཀློག་ཐུབ་ཀྱི་མ་རེད་ལ་ཧམ་ཟུང་བྱེད་མཁན་ཚོས་ཀྱང་ཁྱེད་ཀྱི་ཐབས་ཤེས་བྱས་ཏེ་སྲུང་སྐྱོབ་བྱས་ཡོད་པ་དེ་ཡང་ཤེས་ཀྱི་མ་རེད། འདིས་ག་རེ་གསལ་བཤད་བྱེད་ཀྱི་ཡོད་རེད་ལབ་ན་ཆེད་ལས་མཁས་པའི་ཐབས་རྩལ་བེད་སྤྱོད་མ་བྱས་པར་ཧམ་ཟུང་བྱེད་མཁན་ཚོས་གལ་ཆེའི་གནས་ཚུལ་ཁག་འཇིགས་སྐུལ་དང་ལྐོག་གཡོ། དེ་བཞིན་མནར་གཅོད་དང་དྲི་ཞིབ་བྱས་ཏེ་བཙན་བཟུང་བྱེད་ཀྱི་ཡོད་པ་གསལ་སྟོན་ཐུབ་ཀྱི་ཡོད། གནད་དོན་དེ་དང་འབྲེལ་བ་ཆགས་བསྡད་ཡོད་པའི་[*TrueCrypt's*](/bo/glossary#TrueCrypt)ནང་ཡོད་པའི་དགག་བྱའི་ཁྱད་ཆོས་དེ་ཚོ་ཞིབ་ཕྲ་གཤམ་དུ་འགྲེལ་བརྗོད་ཞུས་ཡོད་པས་དེར་གཟིགས་རོགས།

[*TrueCrypt's*](/bo/glossary#TrueCrypt)ནང་ཡོད་པའི་དགག་བྱའི་ཁྱད་ཆོས་ཀྱི་ཐབས་ལམ་ནི་[*འཕོ་འགྱུར་*](/bo/glossary#Encryption)མ་ལག་ཡིག་སྣོད་ཀྱི་ཐུན་མིན་ཁྱད་ཆོས་ལས་བཀོལ་སྤྱོད་ལེགས་པ་དང་བཟང་བ་ཡོད། ཁྱད་ཆོས་འདི་ནི་ཐུན་མོང་མ་ཡིན་པའི་མགྱོགས་ཡིག་ཞིག་ཡིན་དུས་གལ་ཆེའི་གནས་ཚུལ་ཁག་གལ་ཆུང་ཡིན་དོག་དོག་གིས་སྦེད་རྒྱུ་ཡིན། དེར་བརྟེན་གལ་ཆེ་ནང་གལ་ཆུང་ནང་འཇུག་བྱེད་ཡག་དེ་ཕྱོགས་ཙམ་འདྲ་པོ་ཡོད། གལ་སྲིད་ཧམ་ཟུང་བྱེད་མཁན་ཚོས་ཁྱེད་རང་གི་ལྡེ་མིག་བརྐུས་པའམ་ཡང་ན་ཁྱེད་རང་གི་མོར་མཐུད་སྦྱོད་བྱེད་ས་དེ་སྤྲད་པར་འཇིགས་སྐུལ་བྱེད་ཀྱི་རེད། མོར་གཡོ་ཐབས་ཀྱི་རྒྱུ་ཆ་དེ་འདྲ་རྙེད་པ་ཡིན་ནའང་ཁྱེད་རང་གིས་གཅེས་སྲུང་བྱེད་སའི་གནས་ཚུལ་དེ་ཚོ་རྙེད་ཀྱི་མ་རེད།

ཁྱེད་རང་གི་རྩ་ཆེའི་ཡིག་ཆ་ཁག་རང་སྲུང་སྦེད་སྐུང་བྱེད་ས་དེར་རྒྱབ་ལྗོངས་སུ་བཅད་མིག་ཞིག་ཡོད་པ་ཤེས་དགོས། འདིས་ཁྱེད་རང་གིས་ཧམ་ཟུང་བྱེད་མཁན་ཚོར་ཡིག་ཆ་ཁག་སྤྲད་པ་ལས་ལྷག་པ་གཞན་གེབ་སྲུང་བྱེད་ཀྱི་མེད་པ་ངོས་ལེན་བྱེད་ཀྱི་མེད། ཡང་སྐབས་རེ་དགོས་པའི་དབང་གིས་གསང་ཡིག་ཕྱིར་བསྒྲགས་བྱེད་དགོས་བྱུང་ན་དེས་ཕན་ཐོགས་ཡོང་སྲིད་པ་ཞིག་ཡིན། རྒྱུ་མཚན་དེ་ཚོ་ཁྱེད་དང་ལས་རོགས། དེ་བཞིན་ཕྱག་སྦྲེལ་དང་ནང་མི། གྲོགས་པོ་སོགས་ལ་ཁྲིམས་དང་དྲག་པོའི་དབང་ཤུགས་ཀྱིས་ཉེན་ཁ་འཕྲད་དུས་རོགས་པ་བྱེད་ཀྱི་རེད། ཁས་ལེན་མི་བྱེད་པའི་ཐབས་བྱུས་འདིའི་དམིགས་ཡུལ་གཙོ་བོ་ནི་དུས་རྒྱུན་ཁྱེད་ཀྱི་གལ་ཆེའི་ཡིག་ཆ་ཁག་ཉེན་སྲུང་ཇི་ལྟར་བྱས་ཀྱང་ཛ་དྲག་གི་དཀའ་ངལ་འཕྲད་དུས་དེ་ལས་གཡོལ་ཐབས་ལམ་སྟོན་བྱེད་ཀྱི་ཡོད།  རང་ལེན་ཉེས་འཛུགས་ཀྱི་ཉེན་ཁར་བསམ་གཞིགས་བྱེད་སྟངས་ཞེས་པའི་སྡེ་ཚན་དེའི་ནང་འགྲེལ་བཤད་བརྒྱབ་པ་ལྟར་ཁྱད་ཆོས་དེར་བེད་སྤྱོད་ཏོག་ཙམ་ཞན་པ་ཡོད། དེ་ཡང་གལ་སྲིད་ལས་ཁུངས་ནང་ཡིག་ཆ་ཉར་ཚགས་བྱས་པ་ཧ་གོ་ན་བརྗོད་པར་དཀའ་བའི་གྲུབ་འབྲས་སྡུག་ཅག་ཅིག་ཁྱེད་ལ་འཕྲད་ཀྱི་རེད། 

[*TrueCrypt's*](/bo/glossary#TrueCrypt)ནང་ཡོད་པའི་དགག་བྱའི་ཁྱད་ཆོས་ཀྱི་ལས་ཀ་ནི་འགེབ་སྲུང་བྱེད་ཡག་གི་ཡིག་ཆ་དེ། དུས་རྒྱུན་བླུག་སའི་ནང་དུ་གསོག་འཇོག་བྱེད་རྒྱུ་དེ་རེད།  ཁྱེད་རང་གིས་འགེབ་སྲུང་བྱེད་ཡག་གི་ཡིག་ཆ་དེ་ཁ་ཕྱེ་དགོས་ན། ཁྱེད་ཀྱི་དུས་རྒྱུན་གསང་ཡིག་དེ་བེད་སྤྱོད་མ་བཏང་བར་གསང་ཡིག་གཞན་ཞིག་བེད་སྤྱོད་གཏོང་དགོས། གལ་སྲིད་ཆེད་ལས་མཁས་པ་ཞིག་གིས་དེ་ཧམ་ཟུང་གིས་བཀོལ་སྤྱོད་བྱས་པ་ཡིན་ནའང་ཁོས་འགེབ་སྲུང་བྱས་བཞག་ཡོད་པའི་ཡིག་ཆ་དེ་ག་པར་གསོག་འཇོག་བྱས་ཡོད་མེད་ར་སྤྲོད་བྱེད་ཐུབ་ཀྱི་མ་རེད།ཡིན་དང་ཡིན། ཁོ་རང་གིས་[*TrueCrypt's*](/en/glossary#TrueCrypt)ཞེས་པ་འདིའི་ནང་གནས་ཚུལ་འགེབ་སྲུང་གི་ནུས་པ་ཡོད་པ་གསལ་ཐིང་ཐིང་ཤེས་ཀྱི་ཡོད་ཀྱང་གལ་སྲིད་གཡོ་ཐབས་ཀྱི་གསང་ཡིག་དེ་བརྒྱབ་རྗེས་ཉེན་ཁ་དེ་མེད་པ་འགྱུར་གྱི་ཡོད་པ་འགན་ལེན་བྱེད་ཐུབ་ཀྱི་མ་རེད། མི་མང་པོ་ཞེ་པོས་[*TrueCrypt's*](/bo/glossary#TrueCrypt)ནང་ཡོད་པའི་དགག་བྱའི་ཁྱད་ཆོས་བེད་སྤྱོད་མ་བཏང་བར་བྱ་ཐབས་དེ་བཀོལ་སྤྱོད་བྱེད་ཀྱི་ཡོད། ཡིན་ནའང་། དེང་སང་བརྡ་ཚིག་བརྒྱབ་ཡོད་པ་དང་མེད་པའི་ནང་ཉེན་ཁ་དེ་འདྲ་ཡོད་པ་བརྟག་དཔྱད་བྱས་ཏེ་ཁ་ཚོན་ཆོད་རྒྱུ་ཏོག་ཙམ་དཀའ་ལས་ཁག་པོ་ཆག་ཡོད། དེས་ག་རེ་གསལ་བཤད་བྱེད་ཀྱི་ཡོད་རེད་ལབ་ན། འགེབ་སྲུང་བྱས་ཡོད་པའི་ཡིག་ཆ་ཁག་སོ་སོས་བདག་པོ་ཡག་པོ་བརྒྱབ་ཏེ་མི་གཞན་ལ་ཕྱི་གསལ་ནང་གསལ་ངང་སྟོན་རྒྱུ་དང་བེད་སྤྱོད་བྱེད་དུ་བཅུག་རྒྱུ་མེད། དེའི་སྐོར་ལ་ཞིབ་ཕྲ་ [***སློབ་ཚན་བཞི་པའི་ནང་ཚན་གསུམ་པའི་***](/bo/chapter_4_3)ནང་འགྲེལ་བརྗོད་བྱས་ཡོད་པས་དེར་གཟིགས་རོགས།

<div class="background" markdown="1">
ཁ་ལོཌི་ཡ། (Claudia) འགྲིག་སོང་། ད་འོ་ན་ཁུངས་འཕེར་ཡིག་སྣོེད་དེའི་ནང་ཡི་གེ་ཛར་ཛོར་དེ་འདྲ་བླུག་པ་ཡིན་ན། བདེན་དཔང་ཚིག་ཐོ་དེ་ཚོ་ང་ཚོས་གནས་སྤོ་ཐུབ་པ་མ་ཟད་འགེབ་སྲུང་ཡང་བྱེད་ཐུབ་ཀྱི་རེད། དེ་འདྲ་སོང་ཙང་། ཁྱེད་རང་ལ་ང་ཚོར་བེད་སྤྱོད་བྱེད་ཡག་ (PDFs) རྙིང་པའམ་དེ་མིན་གཞན་དག་དེ་འདྲ་ཡོད་དམ།

ཕབ་ལི། (Pablo)  ང་བསམ་བློ་དེ་ག་རང་གཏོང་གི་ཡོད། ངས་བྱས་ན་གལ་སྲིད་ང་ཚོར་གསང་ཡིག་གཞན་དག་ཅིག་བེད་སྤྱོད་བྱེད་ཡག་གདམ་ག་མ་རག་པ་ཡིན་ན་རྫུན་མ་དེ་བློས་གཏོང་བྱེད་དགོས་སམ། ཡིན་ནའང་། དེ་ར་སྤྲོད་བྱེད་ཡག་ལ་ང་ཚོས་ཡིག་སྣོད་དེ་ཚོ་གལ་ཆེན་པོ་ཞིག་བཟོ་དགོས། ཁྱེད་རང་བྱས་ན་དེ་མ་རེད་པས། དེ་མིན་ང་ཚོས་ཡིག་སྣོད་དེ་ཚོར་བརྡ་ཚིག་དེ་འདྲ་བཟོ་དགོས་དོན་མེད། གཅིག་བྱས་ན་ང་ཚོས་འབྲེལ་བ་མེད་པའི་དངུལ་རྩིས་ཡིག་ཆའམ་དྲ་རྒྱའི་ཁ་བྱང་འདྲ་མིན་ཅི་རིགས་བེད་སྤྱོད་ངེས་པར་གཏོང་དགོས།
</div>




---

lang: bo
community: guide
type: tactics
legacy: True
child: True
weight: 1
depth: 3
title: Assessing your risks

---

ཚོགས་པ་མང་པོ་ཞིག་གི་སོ་སོའི་ལས་ཁུངས་ཀྱི་གློག་ཀླད་དང་དེའི་ཡོ་ཆས་ཁག་[*ཕྱིའི་གནོད་འཚེ་*](/bo/glossary#Physical_threat)ལས་འགོག་ཐབས་ཆེད་དེ་ཙམ་དོ་སྣང་བྱེད་ཀྱི་མེད། རྒྱུ་མཚན་དེར་བརྟེན་ཁོང་ཚོས་གློག་ཀླད་དེ་བཞིན་ཡང་སེ་ཕྱིའི་གནོད་འཚེ་སྟེ་གནམ་གཤིས་འགྱུར་ལྡོག་དང་རྐུན་མ་སོགས་ཀྱི་ཉེན་ཁ་ལས་གཡོལ་ཐབས་ཇི་ལྟར་ཡིན་མིན་སྐོར་ལ་སྐད་ཆ་དྲི་གི་ཡོད། ཐབས་ལམ་དེ་དག་བེད་སྤྱོད་གཏོང་རྒྱུ་ནི་མེད་དུ་མི་རུང་བ་ཞིག་ཡིན་ཀྱང་ལག་ལེན་བསྟར་ཡག་ལ་བཤད་པ་ནང་བཞིན་ལས་དཀའ་ལས་ཆེ་བ་ཡོད། དཔེར་ན། ཚོགས་པ་མང་པོ་ཞིག་གི་ལས་ཁུངས་ཀྱི་སྒོ་དང་སྒེའུ་ཁུང་བཙན་པོ་ཞེ་པོ་ཞིག་ཡོད་ཀྱང་ཁོང་ཚོས་ལྡེ་མིག་ག་ཚོད་བཟོས་ཡོད་པ་དང་སུ་ལ་སྤྲད་ཡོད་མིན་སྐོར་དོ་སྣང་དེ་ཙམ་བྱེད་ཀྱི་མེད་དུས་གནད་འགག་ཆེ་བའི་ཡིག་ཆ་མང་པོ་ཞིག་ཉེན་ཁའི་ངང་གནས་ཡོད།

<div class=background markdown=1>
ཤིན་གྷེ། (Shingai) ང་ཚོའི་ངོས་ནས་གློག་ཀླད་ཀྱི་ཉེན་སྲུན་སྲུང་གནས་ཚུལ་ཐད་ལ་ཕྱོགས་བསྡུས་བྱས་པའི་ཐབས་ལམ་ཡག་པོ་ཞིག་ཡོད་པས། དེའི་ནང་ག་རེ་དགོས་སམ།

ཨོ་ཌོ (Otto) ང་ལ་གློག་ཀླད་ཀྱི་ཕྱིའི་གནོད་འཚེའི་དཀའ་ངལ་ལ་ཕན་པའི་ཐབས་ཤེས་དེ་འདྲ་གང་ཡང་ངོ་སྤྲོད་བྱེད་ཡག་མེད། དེ་ལམ་ལྷོང་ཡོང་བ་ལ་བྱ་ཐབས་ངེས་ཅན་ཞིག་བེད་སྤྱོད་བྱེད་མིན་ནི། ཚོགས་པ་སྒེར་སོ་སོའི་ནུས་པ་ཁོ་ནར་རགས་ལུས་ཡོད། འདིར་འབོད་སྐུལ་ཞུ་རྒྱུ་ཞིག་ལ་ཁྱེད་རང་གིི་འཆར་གཞི་ཞིག་སྒྲིག་པ་དང་དུས་མཚུངས་སོ་སོ་ལས་ཀ་བྱེད་སའི་ཁོར་ཡུག་ལ་གཟབ་ནན་དོ་སྣང་དང་གསར་གཏོད་ཀྱི་བསམ་བློ་འཁྱེར་ཏེ་མ་ལྡང་བའི་ཕྱོགས་ལ་ཡར་རྒྱས་གཏོང་ཐུབ་པ་དགོས། 
</div>

ཁྱེད་རང་གི་ཚོགས་པ་ལ་དཀའ་ངལ་དང་ཉེན་ཁ་འཕྲད་སྐབས། རྒྱུ་མཚན་གང་ལ་བརྟེན་ཁྱེད་ཀྱི་ཡིག་ཆའམ་གནས་ཚུལ་ལ་ཉེན་ཚབས་འཕྲད་ཀྱི་ཡོད་མེད་སྐོར་ལ་ཐབས་ཤེས་འདྲ་མིན་སྣ་ཚོགས་བརྒྱུད་བསྐྱར་ཞིབ་བྱེད་རྒྱུ་ནི་གལ་ཆེན་པོ་ཡིན། 

- ཁྱེད་རང་གི་ཆ་འཔྲིན་གྱི་བརྒྱུད་ལམ་ག་རེ་བེད་སྤྱོད་བྱེད་ཀྱི་ཡོད་མེད་དང་གང་འདྲ་སེ་བྱེད་ཀྱི་ཡོད་མེད་སྐོར་ལ་བསམ་གཞིགས་བྱེད་དགོས། དཔེར་ན། གཏོང་ཡིག་དང་མྱུར་འཕྲིན། (faxes) ཁ་པར། ལག་ཐོག་ཁ་པར། ཨེ་མལ། དེ་བཞིན་[*Skype*](/bo/glossary#Skype) འཕྲིན་ཐུང་སོགས་ཚུད་ཡོད།
	
- ཁྱེད་ཀྱི་གལ་ཆེན་གནས་ཚུལ་ཁག་ཇི་ལྟར་གསོག་འཇོག་བྱེད་མིན། གློག་ཀླད་དང་ཨེ་མལ། དྲ་རྒྱ། གཅིག་བསྡུས་ཆ་འཕྲིན་ཡོ་ཆས་(USB ) མཐེབ་སྨྱུག། (Pendrive) ལམ་ཐོག་ཁ་པར།  དེ་བཞིན་ལག་བྲིས་ཡི་གེ་སོགས་བེད་སྤྱོད་གཏོང་སྲིད་པ་ཞིག་ཡིན།

- གློག་ཀླད་ཡོ་བྱད་འདི་ཚོ་ག་པར་བཞག་མིན་བསམ་གཞིགས་བྱེད་དགོས། ལས་ཁུངས། སོ་སའི་ཁྱིམ་ཚང་།  གློག་ཀླད་ཀྱི་གད་སྙིགས་བླུག་སྣོད། ཡང་ན་དྲ་རྒྱ་སོགས་ནང་ཡིན། དེ་ཡང་དྲ་རྒྱ་ནང་ལ་ཡོད་པའི་གནས་ཚུལ་ཞིག་ཇི་ལྟར་ག་པར་འཇོག་མིན་ཐད་ལ་དཀའ་ངལ་ཡང་སེ་འཕྲད་ཀྱི་ཡོད་དུས་དེའི་སྐོར་ངེས་པར་བསམ་བློ་གཏོང་དགོས། 

གནས་ཚུལ་དེ་རིགས་རྐྱེན་འདྲ་མིན་དབང་གིས་སྐྱོན་ཤོར་སྲིད་པ་ཞིག་ཡིན་པས་ངེས་པར་སེམས་ནང་བཞག་དགོས། ཇི་ལྟར་ཁྱེད་ཀྱི་ཉེན་སྲུང་མཉེན་ཆས་ལ་བརྟེན་གློག་ཀླད་ལ་ཡོད་པའི་གློག་ཀླད་ཀྱི་མ་ལག་ཡོ་ཆས་ (USB) [*དྲ་འབུ་*](/bo/glossary#Malware)ལས་སྲུང་སྐྱོབ་བྱེད་པ་ལྟར་ཕྱིའི་གནོད་འཚེ་སྟེ་རྐུན་མ་དང་བརླག་དོར་གྱི་ཉེན་ཁ་མི་ཡོང་བ་བྱེད་རྒྱུ་ནི་དེ་བས་གལ་ཆེན་པོ་ཡིན། གློག་ཀླད་ནང་ཕྱི་ནང་གཉིས་ཀའི་དཀའ་ངལ་དེ་འདྲ་མི་ཡོང་བའི་ཆེད་དམིགས་བཀར་བསྐྱར་ལེན་གྱི་བྱ་ཐབས་ཤིག་ངེས་པར་དགོས། 

ཁྱེད་ཀྱིས་འཁྱེར་ཡག་དེ། གློག་ཀླད་ཀྱི་ཅ་ལག་ཡིན་མིན་ལ་མ་ལྟོས་པར། ཁྱེད་ཀྱི་གློག་ཀླད་མ་ལག་གི་ཡོ་ཆས་སམ་མཐེབ་སྨྱུག  སྦ་ཁུག་གམ་ཡང་ན་འགྱིག་ཤོག་གི་ཁུག་མའི་མཐིལ་གང་ལ་འཁྱེར་དགོས་མིན་ཐོག་བསམ་གཞིགས་བྱེད་པ་དེར་ཕྱིའི་ཉེན་ཁ་ལས་སྲུང་སྐྱོབ་བྱས་པ་ཟེར། དུས་རྒྱུན་དུ་བྱ་ཐབས་ཡག་པོ་ཞིག་གནས་སྟངས་ལ་དཔག་ནས་ལག་ལེན་བསྟར་གྱི་ཡོད། དེ་ཡང་ཁྱེད་རང་གྲོང་བརྡལ་གྱི་ཕ་རོལ་དུ་འགྲོ་གི་ཡིན་ནམ། ཡང་ན་ས་མཚམས་ཀྱི་ཕར་ཕྱོགས་སུ་འགྲོ་གི་ཡིན། མི་ཞིག་གིས་ཁྱེད་རང་གི་ལྟོ་ཕད་འཁྱེར་རུ་བཅུག་གམ། ཡང་ན་ཆར་པ་གཏོང་གི་འདུག་གམ་སོགས་ཀྱི་དྲི་བ་འདི་དག་འདྲི་དུས་ངེས་པར་བསམ་བློ་ཡག་པོ་གཏོང་དགོས།




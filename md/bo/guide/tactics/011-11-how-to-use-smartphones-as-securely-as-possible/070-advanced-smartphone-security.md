

---

lang: bo
community: guide
type: tactics
legacy: True
child: True
weight: 7
depth: 3
title: Advanced Smartphone Security

---

## ཁྱེད་ཀྱི་ཁྱད་ཆོས་ལྡན་པའི་ལག་ཐོག་ཁ་པར་ནང་ཡོད་པའི་མཐུན་རྐྱེན་དེ་ཚོ་ཚང་མ་བཀོལ་སྤྱོད་གཏོང་དགོས། ##

ཁྱད་ཆོས་ལྡན་པའི་ལག་ཐོག་ཁ་པར་མང་ཆེ་བའི་ནང་ནང་འཇུག་བྱས་ཡོད་པའི་བཀོལ་སྤྱོད་མ་ལག་ཙམ་མིན་པར་བྱེད་སྒོ་སྣ་མང་ཞིག་ནང་འཇུག་གིས་བཀོལ་སྤྱོད་བྱེད་ཡག་ཡོད། ཡིན་ནའང་། བྱེད་སྒོ་ཁ་ཤས་ཤིག་དེའི་ནང་དམ་བསྒྲགས་བྱས་ཡོད་དུས་བཀོལ་སྤྱོད་བྱེད་མཁན་དེས་དོ་དམ་དང་འཕོ་འགྱུར་གཏོང་ཐུབ་ཀྱི་མེད་ལ་དེ་དགོས་ངེས་ཤིག་ཀྱང་དེ་བས་མིན། ཡིན་ནའང་། དེའི་ནང་ཡོད་པའི་བྱེད་སྒོ་མང་དག་ཞིག་ཁྱད་ཆོས་ལྡན་པའི་ལག་ཐོག་ཁ་པར་ནང་ཕན་ཐོགས་དང་ཉེན་སྲུང་བྱེད་དགོས་པ་དེ་འདྲ་ཡོད་ལ་ཉེན་ཁ་མ་ཕྲད་པའི་ཆེད་རྩ་མེད་བཟོ་དགོས་པ་དེ་འདྲ་ཡང་ཡོད། 

ཡང་རྒྱུ་མཚན་གཞན་པ་ཞིག་ནི་ལག་ཐོག་ཁ་པར་བཀོལ་སྤྱོད་གཏོང་མཁན་ཚོས་མཉེན་ཆས་འདྲ་མིན་མྱོང་གོམས་བཀོལ་སྤྱོད་གཏོང་བ་དང་སྦྲགས་དེ་ཚོ་ནང་འཇུག་གིས་དེ་ཐོག་ཏུ་ཡོད་པའི་བྱེད་སྒོ་ཁག་སྣ་མང་ཕུན་སུམ་ཚོགས་པོ་བཟོ་བའམ་ཡང་ན་ཇེ་ཉུང་དུ་གཏོང་བའམ་མེད་པ་བཟོ་གི་ཡོད། 

(Android) ལྡན་པའི་ལག་ཐོག་ཁ་པར་མཁོ་སྤྲོད་བྱེད་མཁན་ནམ་ཡང་ན་བཀོལ་སྤྱོད་གཏོང་མཁན་ཚོ་བྱ་ཐབས་དེ་ལས་ཐར་ཡག་གི་ཐབས་ལམ་ཞིག་ཡོད་པས་དེའི་མིང་ལ་བརྟན་གནས་ (rooting) ཟེར་གྱི་ཡོད། ཡང་ཀུ་ཤུ་རྟགས་ཅན་གྱི་ལག་ཐོག་ཁ་པར་དང་སྒྲ་འཇུག་བརྙན་པར་བེད་སྤྱོད་གཏོང་མཁན་ཚོས་བཙོན་གྲོལ་ (jailbreaking) ཞེས་པ་འདི་བཀོལ་སྤྱོད་བྱེད་དགོས། ཐབས་ལམ་འདི་གཉིས་ཁྱེད་ཀྱིས་ཚགས་ཚུད་བཀོལ་སྤྱོད་གཏོང་ཐུབ་ན་བྱེད་སྒོ་སྣ་མང་ལག་ཐོག་ཁ་པར་ནང་ནང་འཇུག་བྱེད་ཐུབ་པ་མ་ཟད་བཟོ་བཀོད་ཀྱང་བྱེད་ཐུབ་ཀྱི་ཡོད། གལ་སྲིད་བྱ་ཐབས་དེ་གཉིས་བཀོལ་སྤྱོད་གཏོང་མ་ཐུབ་ན་ཁྱེད་ཀྱི་ཁྱད་ཆོས་ལྡན་པའི་ལག་ཐོག་ཁ་པར་གྱི་རིག་ལྡན་བྱང་བུ་དོ་དམ་བྱས་ཏེ་བཀོལ་སྤྱོད་བྱེད་ཡག་རག་གི་མེད་པས་ཁྱེད་ཀྱིས་དེ་དོན་ངེས་པར་ཤེས་ཐུབ་པ་བྱེད་དགོས། 

**ཉེན་བརྡ།** བརྟན་གནས་དང་བཙོན་གྲོལ་ཞེས་པའི་བྱ་ཐབས་འདི་གཉིས་ནི་ཕན་ཚུན་བརྗེ་པོ་བརྒྱབ་ནས་བཀོལ་སྤྱོད་བྱེད་ཡག་མེད་དུས་དེར་མཉེན་ཆས་ནང་འཇུག་དང་བཟོ་བཀོད་བྱེད་དགོས་པས་གཤམ་དུ་གཟིགས་རོགས། 

- ཁྱེད་ཀྱི་ཁྱད་ཆོས་ལྡན་པའི་ལག་ཐོག་ཁ་པར་རྩ་བ་ནས་བེད་སྤྱོད་གཏོང་ཡག་མེད་པ་དེ་འདྲ་བཟོ་སྲིད་པ་ཞིག་ཡིན། 
- ལག་ཐོག་ཁ་པར་བཟོ་སྐྲུན་བྱེད་ཡག་གི་ངོས་སྦྱོར་ཡི་གེ་དེ་བཟོ་སྐྲུན་བྱེད་མཁན་དེས་རྩི་མེད་གཏོང་སྲིད་པ་ཞིག་ཡིན། 
- རྒྱལ་ཁབ་ཁ་ཤས་ནང་བྱ་ཐབས་འདི་ཁྲིམས་མཐུན་ཞིག་ལ་ངོས་འཛིན་བྱེད་ཀྱི་མེད། 

གལ་སྲིད་ཁྱེད་ཀྱིས་གཟབ་གཟབ་ངང་བཀོལ་སྤྱོད་བྱས་པ་ཡིན་ན་རྩ་གནས་ཡོ་ཆས་འདིས་ཁྱད་ཆོས་ལྡན་པའི་ལག་ཐོག་ཁ་པར་ལ་དོ་དམ་སྟངས་འཛིན་བྱེད་པ་དང་སྦྲགས་ཉེན་སྲུང་ཡང་མང་བ་བྱེད་ཐུབ་ཀྱི་ཡོད། 

### དོ་དམ་བཀོད་སྒྲིག་གི་བྱ་ཐབས་གཞན་པ། ###

དོ་དམ་བཀོད་སྒྲིག་གི་བྱ་ཐབས་ཞེས་པ་འདི་ནི་ཡོ་ཆས་གཅིག་ཁོ་ན་དང་འབྲེལ་བ་ཡོད་པའི་བྱ་རིམ་ཞིག་ལ་ཟེར། འདི་ཚོ་ཁྱེད་ཀྱི་ཁྱད་ཆོས་ལྡན་པའི་ལག་ཐོག་ཁ་པར་གྱི་མཁྲེགས་ཆས་ཏེ་སྒྲ་བཀོལ་བྱེད་པོ། (speaker), སྒྲ་སྐྱེད་ཁ་པར། (microphone) པར་ཆས། (cameras) རེག་ཐུག་ཡོལ་བ། (touchscreen) དྲན་བྱང་། (memory) ལྡེ་མིག (keys) དེ་བཞིན་སྒྲ་སྡུད་གནམ་སྐུད། (antennas) སོགས་ཀྱིས་མཉམ་བསྡུས་མ་ལག་བཀོལ་སྤྱོད་ཁག་བྱེད་ཡག་ལ་མེད་དུ་མི་རུང་བ་ཞིག་ཆགས་ཡོད། 

གལ་སྲིད་ཁྱེད་ལ་ (Android) ལྡན་ཡོད་པའི་ལག་ཐོག་ཁ་པར་ཡོད་པ་ཡིན་ན་ཁྱེད་ཀྱིས་དོ་དམ་བཀོད་སྒྲིག་གི་སྒྲིག་ཤོམ་བྱེད་ཡག་གི་མཉེན་ཆས་དེ་ཁ་པར་ནང་ནང་འཇུག་གིས་དེར་དོ་དམ་སྟངས་འཛིན་བྱེད་ཡག་གི་ནུས་སྟོབས་ཡར་རྒྱས་གོང་འཕེལ་གཏོང་ཐབས་བྱེད་ཀྱི་རེད། དེ་ལྟ་བུའི་དོ་དམ་བཀོད་སྒྲིག་བྱེད་ཡག་གི་མཉེན་ཆས་དེ་ལག་ཐོག་ཁ་པར་ནང་ནང་འཇུག་བྱེད་དགོས་ན་ཁྱེད་ཀྱི་ལག་ཐོག་ཁ་པར་དེ་རྨང་གཞིར་འཛིན་ཏེ་བཀོལ་སྤྱོད་གཏོང་དགོས། 

(Android) ལག་ཐོག་ཁ་པར་ནང་བཀོལ་སྤྱོད་བྱེད་ཡག་གི་དོ་དམ་བཀོད་སྒྲིག་བྱེད་ཡག་གི་བྱ་ཐབས་གཞན་དག་དེར་[**Cyanogenmod**](http://www.cyanogenmod.com)ཞེས་འབོད་ཀྱི་ཡོད། འདིས་ལག་ཐོག་ཁ་པར་བཟོ་སྐྲུན་བྱེད་མཁན་ཚོས་ནང་འཇུག་བྱས་པའི་མཉེན་ཆས་སམ་བྱེད་སྒོ་ཁག་ཁྱེད་ཀྱིས་ཕྱིར་ལེན་བྱེད་ཐུབ་པ་བཟོ་མཁན་གྱི་གཉིས་ཕན་བྱ་ཐབས་ཤིག་ཡིན་པ་མ་ཟད་དེར་ཞབས་ཞུ་སྐྲུན་མཁན་ཚོས་བཏང་བའི་ཡིག་ཆ་ཁག་ལ་ཚོད་འཛིན་དོ་དམ་བྱས་ཏེ་ཇེ་ཉུང་དུ་གཏོང་ཐབས་བྱེད་མཁན་ཞིག་ཀྱང་ཡིན།

དེ་དང་ཕྱོགས་མཚུངས་ (Cyanogenmod) ཞེས་པ་འདི་ནི་སྒྲིག་འགལ་སྒྲིག་ཤོམ་བརྒྱུད་ (OpenVPN) བྱེད་སྒོ་བེད་སྤྱད་དེ་ནང་འཇུག་བཀོལ་སྤྱོད་གཏོང་གི་ཡོད། (VPN) དོན་དམ་སྒེར་བདག་དྲ་ལམ་ཞེས་པ་འདིས་ཁྱེད་ཀྱི་དྲ་བ་ཁག་ངོ་སྲུང་ངོ་ཚབ་དྲ་བ་བརྒྱུད་བཀོལ་སྤྱོད་གཏོང་ཐུབ་ཀྱི་ཡོད་པས་གཤམ་ལ་གཟིགས་རོགས། 

(Cyanogenmod) ཀྱིས་ཁྱེད་རང་གི་ཁྱད་ཆོས་ལྡན་པའི་ལག་ཐོག་ཁ་པར་བརྒྱུད་དྲ་བ་ནང་བཀོལ་སྤྱོད་བྱས་པ་ཁག་གི་འབྲེལ་ལམ་སྦས་སྐུང་བྱེད་ཐུབ་ཀྱི་ཡོད། 

(Cyanogenmod) ནང་བཀོལ་སྤྱོད་འདྲ་མིན་སྣ་ཚོགས་བྱེད་ཡག་དེ་འདྲ་མང་པོ་ཡོད། ཡིན་ནའང་། འདི་ (Android) ཡོད་པའི་ལག་ཐོག་ཁ་པར་ཚང་མའི་ནང་བཀོལ་སྤྱོད་བྱེད་ཡག་མེད། དེ་བཀོལ་སྤྱོད་མ་བྱས་གོང་ཡོ་ཆས་དེ་ཚོའི་ནང་རམ་འདེགས་བྱེད་ཀྱི་[ཡོད་མེད་དེ་ཤེས་རྟོགས་ཐུབ་](http://www.cyanogenmod.com/devices)པ་བྱེད་དགོས།
 
### སྒྲ་ཤུགས་ཚང་མར་བརྡ་ཚིག་བཀོལ་སྤྱོད་བྱེད་སྟངས། ###

གལ་སྲིད་ཁྱེད་ཀྱི་ལག་ཐོག་ཁ་པར་བརྟན་པོར་གནས་དགོས་ན་གསོག་འཇོག་བྱས་ཡོད་པའི་ཡིག་ཆ་ཁག་ལ་བརྡ་ཚིག་བརྒྱབ་ཏེ་གསོག་འཇོག་བྱེད་པའམ་ཡང་ན་དེར་སྒྲ་ཤུགས་ཤིག་བཟོས་ནས་ཉེན་སྲུང་བྱེད་དགོས། 

[**Luks Manager**](https://play.google.com/store/apps/details?id=com.nemesis2.luksmanager&hl=en)ཞེས་པ་འདིས་སྒྲ་ཤུགས་ལ་སྟབས་བདེ་པོའི་ཐོག་ནས་བརྡ་ཚིག་བརྒྱབ་ཐུབ་པ་མ་ཟད་བཀོལ་སྤྱོད་བདེ་པོ་ཡོད། ང་ཚོས་ཁྱེད་ཀྱི་ Android ལག་ཐོག་ཁ་པར་ནང་གལ་ཆེའི་ཡིག་ཆ་ཁག་གསོག་འཇོག་མ་བྱས་གོང་བྱ་ཐབས་འདི་ནང་འཇུག་བྱས་ཏེ་བཀོལ་སྤྱོད་བྱེད་པ་དང་སྦྲགས་ (Luks) དོ་དམ་བྱས་པའི་སྒྲ་ཤུགས་ནང་བརྡ་ཚིག་བརྒྱབ་ཏེ་ཡིག་ཆ་ཁག་གསོག་འཇོག་བྱེད་དགོས། 

ཤབ་ཤུབ་བཀོལ་སྤྱོད་མ་ལག་[**WhisperCore**](http://www.whispersys.com/whispercore.html)གི་བྱེད་སྒོས་ལག་ཐོག་ཁ་པར་ནང་ཡོད་པའི་ཡིག་ཆ་ཁག་ལ་བརྡ་ཚིག་བཀོལ་སྤྱོད་བྱེད་ཐུབ་ཀྱི་ཡོད་པས་གཤམ་གྱི་འབྲེལ་ཐག་ལ་གཟིགས་ན་མཁྱེན་ངེས་ཡིན། 

### དོན་དམ་སྒེར་སྤྱོད་དྲ་བ། ###

དོན་དམ་སྒེར་སྤྱོད་དྲ་བས་ཁྱེད་རང་གི་ལག་ཐོག་ཁ་པར་དང་དེའི་དྲ་བ་བར་བརྡ་ཚིག་བརྒྱབ་ཡོད་པའི་ཐབས་ལམ་ཞིག་གསར་བསྐྲུན་བྱེད་ཀྱི་ཡོད། དེའི་མིང་ལ་ tunnel ཞེས་ཟེར་གྱི་ཡོད། གང་ཡིན་ཞེ་ན། https གྱི་བརྡ་ཚིག་བརྒྱབ་ཡོད་པའི་དྲ་བ་ལྟར་མིན་པར་འདིས་དེ་ཐོག་ཏུ་ཡོད་པའི་ཞབས་ཞུ་དང་ཡིག་ཆའི་ནང་དོན་དེ་བཞིན་གྲོས་མཐུན་ཁག་སྦེད་སྐུང་བྱེད་ཐུབ་ཀྱི་ཡོད། དེ་ཁྱེད་ཀྱིས་མཚམས་འཇོག་མ་བྱས་བར་དོན་དམ་སྒེར་སྤྱོད་དྲ་བ་འདིའི་སྒྲིག་ཤོམ་ཁག་རྩ་མེད་བཟོ་ཐུབ་ཀྱི་མེད།

ཁྱེད་ཀྱི་དྲ་བ་དེ་ངོ་སྲུང་ངོ་ཚབ་དྲ་བའམ་ཡང་ན་དོན་དམ་སྒེར་སྤྱོད་དྲ་བ་བརྒྱུད་འགྲོ་གི་ཡོད་དུས་བར་མི་ཞིག་གི་མ་གཏོགས་ཁྱེད་ཀྱི་ལས་དོན་ག་རེ་ག་རེ་བྱེད་ཀྱི་ཡོད་མེད་ཞིབ་བཤེར་བྱེད་ཐུབ་ཀྱི་མ་རེད། དེར་བརྟེན་ཁྱེད་ཀྱི་དོན་དམ་སྒེར་སྤྱོད་དྲ་བའམ་ཡང་ན་ངོ་སྲུང་ངོ་ཚབ་གཉིས་ནས་གཅིག་འདེམས་སྒྲུག་བྱས་ཏེ་བཀོལ་སྤྱོད་གཏོང་རྒྱུ་ནི་ཧ་ཅང་གིས་གལ་ཆེན་པོ་ཆགས་ཡོད། དེ་དང་ཆབས་ཅིག་ཁྱེད་ཀྱིས་ངོ་སྲུང་ངོ་ཚབ་དྲ་བ་དང་དོན་དམ་སྒེར་སྤྱོད་དྲ་བ་སོགས་དྲ་བ་འདྲ་མིན་བཀོལ་སྤྱོད་བྱེད་ཡག་ལའང་དོ་སྣང་མི་དམན་ཙམ་སྤྲོད་དགོས།གང་ཡིན་ཞེ་ན། འགྲིག་འཇགས་འགྲེམ་སྤེལ་བྱུང་བའི་ཡིག་ཆ་དེ་ཚོར་དོ་ཕོག་འགྲོ་སྲིད་པ་ཞིག་ཡིན་པས་དེ་དོན་གོང་འཁོད་གནས་ཚུལ་ཁག་ལ་བརྟག་ཞིབ་ཡག་པོ་བྱས་ཏེ་བཀོལ་སྤྱོད་བྱེད་དགོས་པ་ནི་དུས་ཀྱི་དགོས་མཁོ་ཞིག་ཡིན། ང་ཚོས་ཁྱེད་ལ་ལོངས་ཤོག་དྲ་བ་བཀོལ་སྤྱོད་བྱེད་དགོས་པའི་སྐུལ་མ་བྱེད་ཀྱི་ཡོད། 

(Cyanogenmod) ཞེས་པའི་བྱེད་སྒོ་འདི་ (Android) ལག་ཐོག་ཁ་པར་ནང་ནང་འཇུག་བྱས་རྗེས་[**RiseUp VPN**](https://help.riseup.net/en/vpn)ཞེས་པ་འདི་བཀོལ་སྤྱོད་བྱེད་དགོས་ལ་[ཀུ་ཤུ་རྟགས་ཅན་](https://support.apple.com/kb/HT1424)གྱི་ལག་ཐོག་ཁ་པར་ནང་ནང་འཇུག་བྱས་ཏེ་བཀོལ་སྤྱོད་བྱེད་ཡག་ཀྱང་ཡོད་པས་གཤམ་གྱི་འབྲེལ་ཐག་ལ་གཟིགས་རོགས། 




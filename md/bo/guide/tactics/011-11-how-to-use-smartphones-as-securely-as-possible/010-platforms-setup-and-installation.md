

---

lang: bo
community: guide
type: tactics
legacy: True
child: True
weight: 1
depth: 3
title: Platforms, Setup and Installation

---

### སྡིངས་ཆ། ###

ཡི་གེ་འབྲི་སྐབས་ཁྱད་ཆོས་ལྡན་པའི་ལག་ཐོག་ཁ་པར་ཏེ་ཀུ་ཤུ་རྟགས་ཅན་དང་ (Google's Android, Blackberry) དེ་བཞིན་ཁྱད་ཆོས་ཡོད་པའི་ལག་ཐོག་ཁ་པར་ཁག་བཀོལ་སྤྱོད་བྱེད་བཞིན་ཡོད། (Android) དང་ལྡན་པའི་ལག་ཐོག་ཁ་པར་དང་ཁ་པར་གཞན་དག་བར་ཁྱད་པར་ག་རེ་ཡོད་དམ་ཞེ་ན། (Android) ནི་དགག་ཆ་མེད་པའི་མ་ལག་ཞིག་ཡིན་པ་གང་ཞིག་འདིས་རང་དབང་ངང་བཀོལ་སྤྱོད་མ་ལག་སྟངས་འཛིན་བྱེད་པ་མ་ཟད་རང་ཉིད་ཀྱི་གནས་ཚུལ་ཁག་ཉེན་སྲུང་བྱེད་ཀྱི་ཡོད། འདི་བརྒྱུད་ལག་ཐོག་ཁ་པར་ཉེན་སྲུང་བྱེད་སྟངས་ལ་མཐུན་རྐྱེན་གསར་པ་དེ་འདྲ་བསྐྲུན་གྱི་ཡོད། དེར་བརྟེན་ཉེན་སྲུང་ཐོག་མཁྱེན་རྒྱ་ཡངས་པའི་མཉེན་ཆས་བཟོ་སྐྲུན་པ་ཚོས་ལག་ཐོག་ཁ་པར་བཀོལ་སྤྱོད་གཏོང་མཁན་ཚོའི་བདེ་འཇགས་དང་ཉེན་སྲུང་ཆེད་ Android མཉེན་ཆས་བཟོ་བསྐྲུན་གྱིས་བཀོལ་སྤྱོད་བྱེད་ཡག་བཟོས་ཡོད། དེ་ཡང་། དེའི་སྐོར་ལ་ཞིབ་ཕྲ་སློབ་ཚན་འདིའི་སློབ་མཇུག་ཏུ་བཀོད་ཡོད་པས་དེར་གཟིགས་རོགས།

གོང་དུ་འགྲེལ་བརྗོད་ཞུས་པ་ལྟར་ (Android) མཉེན་ཆས་འདི་བཞིན་ཁྱད་ཆོས་ལྡན་པའི་ལག་ཐོག་ཁ་པར་ནང་བཀོལ་སྤྱོད་བྱས་པ་ཡིན་ན་འདིས་སྟབས་བདེ་པོའི་ཐོག་ནས་ཡིག་ཆ་ཁག་ཉེན་སྲུང་དོ་དམ་བྱེད་ཀྱི་ཡོད། དེ་ཙམ་མ་ཟད་ (Android) ལྡན་མེད་པའི་ལག་ཐོག་ཁ་པར་གང་འདྲ་སེ་སྒྲིག་ཤོམ་བྱེད་དགོས་མིན་ཐད་ལའང་འགྲེལ་བཤད་རྒྱག་གི་ཡོད། 

(Blackberry) ལག་ཐོག་ཁ་པར་ལ་ཡང་འཕྲིན་ཐུང་དང་ཨེ་མལ་གསོག་འཇོག་གིས་ཉེན་སྲུང་བྱེད་ཡག་ཡོད། གང་ཡིན་ཞེ་ན། འཕྲིན་ཐུང་དང་ཨེ་མལ་དེ་ཚོ་ (Blackberry) དྲ་བ་བརྒྱུད་མི་གཞན་གྱིས་བལྟ་ཀློག་བཀོལ་སྤྱོད་བྱེད་བཅུག་གི་མེད། སྟབས་ཉེས་པ་ཞིག་ལ་འཇིགས་སྐུལ་རིང་ལུགས་པ་དང་དེ་འབྲེལ་ཚོགས་པ་ཁག་གིས་གཞུང་དམངས་ལ་འགོག་རྐྱེན་བཟོ་གི་རེད་བསམ་སྟེ། ལག་ཐོག་ཁ་པར་དེའི་ནང་གནས་ཚུལ་འཕོ་ལེན་བྱེད་མཁན་ལ་སྟངས་འཛིན་བྱེད་མཁན་གྱི་གཞུང་མང་དུ་མང་དུ་འགྲོ་གི་ཡོད། རྒྱ་གར་དང་ཨ་རབ་སྤྱི་མཐུན། སོ་དྷི་ཨ་རབ།ཨེན་ཀྲོ་ཎི་ཤི་ཡ། དེ་བཞིན་ལེ་བི་ནོན་སོགས་ནང་ (Blackberry) བཀོལ་སྤྱོད་བྱེད་ཡག་དེབ་སྐྱེལ་བྱེད་དགོས་ཀྱི་ཡོད།

### ཁ་པར་རྫིག་པོ། ###

ལག་ཐོག་ཁ་པར་ཁ་ཤས་ལ་ (Nokia 7705 Twist)་ཡང་ན་ (Samsung Rogue) ཁ་པར་རྫིག་པོ་ཞེས་འབོད་ཀྱི་ཡོད། དེང་སང་ཁ་པར་རྫིག་པོ་དེ་ཚོ་ལ་ཡང་ཁྱད་ཆོས་ལྡན་པའི་ལག་ཐོག་ཁ་པར་ནང་བཞིན་ཁྱད་ཆོས་དེ་འདྲ་ནང་འཇུག་བྱས་ཡོད། ཡིན་ནའང་། ཁ་པར་རྫིག་པོ་དེ་ཚོར་བཀོལ་སྤྱོད་མ་ལག་གི་བྱེད་སྒོ་ཉུང་བ་ཡོད་དུས་ཉེན་སྲུང་ཡང་དེ་ཙམ་ཡག་པོ་མེད། ང་ཚོས་དམིགས་སུ་བཀར་ནས་ཁ་པར་རྫིག་པོ་དེ་འདྲ་ཉོས་ནས་བེད་སྤྱོད་གཏོང་དགོས་རེད་ཅེས་བརྗོད་ཀྱི་མེད། ལག་ཐོག་ཁ་པར་ག་རེ་བེད་སྤྱོད་གཏོང་དགོས་མིན་ནི་གོང་དུ་འགྲེལ་བརྗོད་ཞུས་ཡོད་པས་སོ་སོས་ཐག་གཅོད་བྱེད་དགོས། 

### མིང་བྱང་དང་སྒོ་ལྕགས་རྒྱག་ཡག་ཡོད་པའི་ཁྱད་ཆོས་ལྡན་པའི་ལག་ཐོག་ཁ་པར། ###

ཁྱད་ཆོས་ལྡན་པའི་ལག་ཐོག་ཁ་པར་མང་ཆེ་བ་མིང་རྟགས་བཀོད་དེ་ཚོང་འགྲེམ་བྱེད་ཀྱི་ཡོད། སྒོ་ལྕགས་རྒྱག་ཡག་ཡོད་པའི་ཁྱད་ཆོས་ལྡན་པའི་ལག་ཐོག་ཁ་པར་ཟེར་ན་དེ་མཁོ་སྤྲོད་བྱེད་མཁན་གྱི་བྱང་བུ་མ་བླུག་བར་ཁ་པར་དེ་བཀོལ་སྤྱོད་བྱེད་ས་མེད་པ་ཞིག་ལ་ཟེར། ལག་ཐོག་ཁ་པར་མཁོ་སྤྲོད་བྱེད་མཁན་ཚོས་དེའི་ནང་སོ་སོའི་ཁེ་ལས་ཀྱིས་བཟོ་བསྐྲུན་བྱས་པའི་ཐུང་མོང་ཚོང་ལས་ཀྱི་མཉེན་ཆས་སམ་ཡང་ན་མཉེན་ཆས་གཞན་དག་དེ་འདྲ་ནང་འཇུག་བྱེད་ཀྱི་ཡོད། ཁོང་ཚོས་དེ་ཐོག་ཏུ་ཡོད་པའི་བྱེད་སྒོ་ཁ་ཤས་མེད་པ་བཟོས་པ་དང་སྦྲགས་བྱེད་སྒོ་གཞན་པ་དེ་འདྲ་དེའི་ནང་ནང་འཇུག་བྱེད་ཀྱི་ཡོད། ཚོང་རྟགས་བཀོད་པ་ཞེས་པ་འདི་ནི་ཁེ་ལས་ཚོའི་ཡོང་འབབ་འཕར་སྣོན་ཆེད་དམིགས་ནས་བཟོས་པ་ཞིག་ཡིན། དེ་ཡང་ཁེ་ལས་དེས་ཁྱེད་རང་གི་ལག་ཐོག་ཁ་པར་ག་ཚོད་བེད་སྤྱོད་གཏོང་གི་ཡོད་མེད་ཀྱི་ཡིག་ཆ་བསྡུ་གསོག་བྱས་ནས་ཚོད་སྒམ་བྱེད་ཀྱི་ཡོད། 

རྒྱུ་མཚན་དེ་དག་ལ་བརྟེན་ང་ཚོས་ཁྱེད་རང་ལ་མིང་རྟགས་མེད་པའི་ཁྱད་ཆོས་ལྡན་པའི་ལག་ཐོག་ཁ་པར་ཉོ་ཡག་སྐུལ་མ་བྱེད་ཀྱི་ཡོད། སྒོ་ལྕགས་བརྒྱབ་ཡོད་པའི་ལག་ཐོག་ཁ་པར་ལ་ཉེན་སྲུང་གི་ཉེན་ཁ་ཆེིན་པོ་ཡོད། གང་ཡིན་ཞེ་ན། ལག་ཐོག་ཁ་པར་མཁོ་སྤྲོད་བྱེད་མཁན་ཚོས་ཁྱེད་ཀྱིས་བྱང་བུ་ནང་ཡོད་པའི་ཡིག་ཆ་ཁག་སྟངས་འཛིན་བྱེད་ཀྱི་ཡོད། གལ་སྲིད་ཁྱེད་ཀྱིས་བྱང་བུ་བརྗེ་པོ་བརྒྱབ་ཏེ་ཡིག་ཆ་ཁག་འཕོ་ལེན་བྱེད་དགོས་བསམ་ན་ལག་ཐོག་ཁ་པར་མཁོ་སྤྲོད་བྱེད་མཁན་ཚོས་དོ་དམ་སྟངས་འཛིན་བྱས་ཏེ་ཡིག་ཆ་ཁག་བྱང་བུ་གཞན་དག་ནང་འཕོ་ལེན་བྱེད་བཅུག་གི་མེད། གལ་སྲིད་ཁྱེད་ཀྱི་ལག་ཐོག་ཁ་པར་སྒོ་ལྕགས་བརྒྱབ་ཡོད་པ་གང་ཞིག་ཁྱེད་ཀྱིས་སྒོ་ལྕགས་ཕྱེ་ཐུབ་ཀྱི་མེད་ན་ཡིད་ཆེས་ཡོད་པའི་མི་ཞིག་ནས་རོགས་པ་ལེན་དགོས།

### སྤྱི་ཡོངས་ཀྱི་སྒྲིག་ཤོམ། ###

ཁྱད་ཆོས་ལྡན་པའི་ལག་ཐོག་ཁ་པར་ལ་ཉེན་སྲུང་དོ་དམ་བྱེད་ཡག་གི་སྒྲིག་ཤོམ་མང་པོ་ཡོད། ཁྱད་ཆོས་ལྡན་པའི་ལག་ཐོག་ཁ་པར་ཇི་ལྟར་སྒྲིག་ཤོམ་བྱེད་རྒྱུ་ཐད་ལ་དགོངས་པ་བཞེས་རྒྱུ་ནི་དཔེ་མི་སྲིད་པ་གལ་ཆེན་པོ་ཆགས་ཡོད། གཤམ་དུ་ཁྱད་ཆོས་ལྡན་པའི་ལག་ཐོག་ཁ་པར་ཁ་ཤས་ནང་ཉེན་སྲུང་དོ་དམ་བྱེད་ཡག་གི་སྒྲིག་ཤོམ་ཡོད་པ་གང་ཞིག་ (default) སྒྲིག་ཤོམ་བྱེད་ཡག་ཡོད་མེད་ཀྱི་མཐུན་རྐྱེན་གཉིས་ཀ་ཡོད་པ་དེ་འདྲ་ཡོད་པས་དེ་ཚོ་ཇི་ལྟར་སྒྲིག་ཤོམ་བྱེད་ཀྱི་ཡོད་མེད་གཟིགས་རོགས། 

<div class=getstarted markdown=1>
Hands-on: Get started with the [*Basic Android Set-up Guide*](/en/android_basic)
</div>


### ནང་འཇུག་དང་ཁ་སྐོང་བྱེད་སྟངས། ###

དུས་རྒྱུན་ཁྱད་ཆོས་ལྡན་པའི་ལག་ཐོག་ཁ་པར་ནང་མཉེན་ཆས་གསར་པ་དེ་འདྲ་ནང་འཇུག་བྱེད་དུས་ཀུ་ཤུ་རྟགས་ཅན་གྱི་ (Appstore) དང་ཡང་ན་ (Google Play store) བརྒྱུད་བྱེད་སྒོ་གང་འདོད་ཕབ་ལེན་གྱིས་ནང་འཇུག་བྱེད་དགོས། དེ་ཚོ་མང་ཆེ་བ་བཀོལ་སྤྱོད་བྱེད་མཁན་དེའི་མིང་ཐོག་དེབ་སྐྱེལ་བྱས་པ་གཞིར་བཟུང་དྲ་ཐོག་ནང་འཛུལ་ཞུགས་ཀྱིས་མཉེན་ཆས་ཁག་ཕབ་ལེན་བྱེད་དགོས། བཀོལ་སྤྱོད་མ་ལག་མཁོ་སྤྲོད་བྱེད་མཁན་དེས་དྲ་བ་ཇི་ཙམ་བེད་སྤྱོད་གཏོང་གི་ཡོད་མེད་བརྟག་ཞིབ་བྱེད་པ་དང་ཁྱེད་ཀྱིས་སྦྲགས་བྱེད་སྒོ་མང་ཤོས་ག་རེ་གཏོང་གི་ཡོད་མེད་ཤེས་རྟོགས་ཐུབ་ཀྱི་ཡོད།

དྲ་ཐོག་ཏུ་ཡོད་པའི་བཀོལ་སྤྱོད་མ་ལག་དེ་ཚོི་ (Google) ཡང་ན་ (Apple) ལས་ཁུངས་ཀྱི་དྲ་བ་རུ་ཡོད་པ་ཡིན་ནའང་ཁྱེད་ཀྱི་ཁྱད་ཆོས་ལྡན་པའི་ལག་ཐོག་ཁ་པར་ནང་ནང་འཇུག་བྱས་རྗེས་ཉེན་སྲུང་ཡག་པོ་དེ་ཙམ་བྱེད་ཐུབ་ཀྱི་མེད། དཔེར་ན། ཁྱེད་རང་གི་ལག་ཐོག་ཁ་པར་ནང་ནང་འཇུག་བྱས་ཡོད་པའི་བཀོལ་སྤྱོད་མ་ལག་ཁ་ཤས་ཤིག་གིས་ཁྱེད་ཀྱི་ངོ་སྤྲོད་ཁ་བྱང་ཕབ་བཤུ་དང་གཏོང་ལེན་བྱས་ཏེ་མི་གཞན་ལ་མཁོ་སྤྲོད་བྱེད་སྲིད་པ་ཞིག་ཡིན། (Android) དང་ལྡན་པའི་ལག་ཐོག་ཁ་པར་ནང་བཀོལ་སྤྱོད་མ་ལག་ཁག་ནང་འཇུག་བྱེད་དུས་དེ་ཚོ་བཀོལ་སྤྱོད་བྱེད་ཆོག་པའི་ཆོག་མཆན་ཞུ་དགོས། བཀོལ་སྤྱོད་མ་ལག་ནང་འཇུག་བྱེད་ཡག་ལ་ཁྱེད་ཀྱིས་ཆོག་མཆན་ག་རེ་ཞུ་དགོས་མེད་ངེས་པར་བསམ་གཞིགས་ཡག་པོ་བྱེད་དགོས། དཔེར་ན། གལ་སྲིད་ཁྱེད་ཀྱིས་ "news reader" ཁྱད་ཆོས་ལྡན་པའི་ལག་ཐོག་ཁ་པར་ནང་ནང་འཇུག་བྱེད་ཡག་ལ་ལག་ཐོག་ཁ་པར་ནང་ཡོད་པའི་དྲ་བ་བརྒྱུད་མི་གསུམ་པ་དེར་འབྲེལ་བ་བྱེད་དགོས་འདུག་ན་ཆོག་མཆན་ཡོད་པའི་འོས་འཚམས་ཀྱི་བྱ་ཐབས་གང་ཞིག་བཀོལ་སྤྱོད་བྱེད་མིན་ཐོག་ངེས་པར་བསམ་བློ་གཏོང་དགོས།

(Android apps) གྷོ་གྷལ་གྱི་གཞུང་འབྲེལ་དྲ་བ་ཁོ་ན་མ་ཡིན་པར་ཡོང་ཁུངས་གཞན་ནས་ཕབ་ལེན་གྱིས་ཁྱད་ཆོས་ལྡན་པའི་ལག་ཐོག་ཁ་པར་ནང་ནང་འཇུག་བྱེད་ཡག་ཡོད། ཁྱེད་ཀྱིས་ཕབ་ལེན་བྱས་པའི་དྲ་རྒྱ་དེ་ཚོ་བེད་སྤྱོད་གཏོང་དགོས་བསམ་ན་སྒྲིག་ཤོམ་བྱེད་སྒོའི་ནང་ཡོད་པའི་*Unknown sources*ཐོག་བརྟག་ཞིབ་བྱེད་དགོས།གལ་སྲིད་ཁྱེད་ཀྱིས་དྲ་ཐོག་བརྒྱུད་གྷོ་གྷལ་དང་འབྲེལ་བ་ཉུང་ཙམ་བྱེད་དགོས་ཀྱི་ཡོད་ན་དྲ་ཐོག་གཞན་པ་དེ་ཚོ་བཀོལ་སྤྱོད་བྱེད་རྒྱུ་བསམ་བློ་གཏོང་རྒྱུ་ཧ་ཅང་གིས་གལ་ཆེན་པོ་ཆགས་ཡོད། ང་ཚོས་[**F-Droid**](http://f-droid.org) ('Free Droid') ཞེས་པའི་རིན་མེད་དྲ་བ་འདི་བཀོལ་སྤྱོད་བྱས་ན་ལེགས་པ་ཡོད་རེད་ཅེས་ཞུ་རྒྱུ་ཡིན། ང་ཚོས་ངོས་སྦྱོར་བྱས་པའི་[*བཀོལ་སྤྱོད་*](/bo/glossary#FOSS)མ་ལག་དེའི་འབྱུང་ཁུངས་ཀྱི་རྨང་གཞི་ལྟེ་བ་ནི་ F-Droid ཡིན་པས་གལ་སྲིད་བཀོལ་སྤྱོད་དེ་དེ་ཐོག་ཏུ་མེད་པ་ཡིན་ན་ཁྱེད་ཀྱིས་ (Google Play) བརྒྱུད་ཕབ་ལེན་གྱིས་ནང་འཇུག་བྱེད་དགོས། 

གལ་སྲིད་ཁྱེད་ཀྱིས་དྲ་ཐོག་བརྒྱུད་བཀོལ་སྤྱོད་མ་ལག་དེ་ཚོ་ཕབ་ལེན་བྱེད་མ་ཐུབ་པ་ཡིན་ན་'androidལག་ཐོག་ཁ་པར་ཡོད་པའི་མི་ཞིག་ས་ནས་ (bluetooth) བརྒྱུད་[*.apk*](/bo/glossary#apk) བྱེད་སྒོ་དེ་ཚོ་ཕབ་ལེན་གྱིས་ནང་འཇུག་བྱེད་དགོས། དེ་མིན་ན་ཁྱེད་ཀྱིས་ (.apk) ཞེས་པ་ཞིག་ཁྱེད་ཀྱི་ལག་ཐོག་ཁ་པར་གྱི་ (Micro SD card) ནང་ཕབ་ལེན་བྱེད་པའམ་ཡང་ན་ཏར་སྐུད་བརྒྱུད་དེ་གློག་ཀླད་ནང་འཇུག་བྱས་ཏེ་བཀོལ་སྤྱོད་བྱེད་དགོས། ཁྱེད་ལ་དྲ་ཐག་མང་པོ་ཡོད་པའི་ཡིག་སྣོད་ཞིག་འབྱོར་བ་དང་སྦྲགས་དེ་མ་ཐག་ཏུ་དེ་ནང་འཇུག་བཀོལ་སྤྱོད་བྱེད་དགོས། ཡིན་ནའང་། ཁྱེད་ཀྱིས་ (Bluetooth) བེད་སྤྱོད་གཏོང་དུས་ངེས་པར་གཟབ་གཟབ་གནང་དགོས། དེའི་སྐོར་ལ་ཞིབ་ཕྲ་ཤེས་འདོད་ན་སློབ་ཚན་བཅུ་པའི་གཉིས་པའི་བཞི་པ་སྟེ་[***སྨྲ་བརྗོད་དང་འཕྲིན་ཐུང་ལས་བརྒལ་བའི་བྱེད་སྒོ་བཀོལ་སྤྱོད་བྱེད་སྟངས་***](/bo/chapter_10_6)ཞེས་པ་དེར་གཟིགས་ན་ཁྱེད་ཀྱིས་མཁྱེན་ཐུབ།




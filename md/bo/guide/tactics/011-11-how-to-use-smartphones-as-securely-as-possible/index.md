

---

lang: bo
community: guide
type: tactics
legacy: True
child: False
weight: 011
title: 11. How to use smartphones as securely as possible

---

[***སློབ་ཚན་བཅུ་པའི་***](/bo/chapter-10)ནང་འགྲེལ་བརྗོད་བྱས་པ་བཞིན་ད་ཐེངས་སློབ་ཚན་འདིའི་ནང་གཞི་རྩའི་ལག་ཐོག་ཁ་པར་དང་དེ་ཐོག་ཏུ་ཡོད་པའི་འཕྲིན་ཐུང་དང་སྐད་ཆ་བཤད་ཡག་གི་བྱ་ཐབས་ཁག་ཇི་ལྟར་བརྟན་སྲུང་བཀོལ་སྤྱོད་བྱེད་དགོས་མིན་ཐད་གླེང་སློང་བྱ་རྒྱུ་ཡིན། དེ་ཡང་ལག་ཐོག་ཁ་པར་བརྒྱུད་དྲ་བ་བཀོལ་སྤྱོད་བྱས་ཏེ་ཡིག་ཆ་དང་བཀལ་མོལ་གནང་མཁན་ཚོར་ཆེད་དུ་དམིགས་ནས་འགྲེལ་བརྗོད་བྱེད་རྒྱུ་ཡིན། 

བརྡ་འཕྲིན་ཚན་ཚན་ཡར་རྒྱས་འགྲོ་བ་དང་དུས་མཉམ་ལག་ཐོག་ཁ་པར་ཀྱང་གློག་ཀླད་ཁག་ནང་བཞིན་ཁྱད་ཆོས་གཅིག་པ་བཟོ་བཀོད་ཀྱིས་བཀོལ་སྤྱོད་བྱེད་ཡག་ཡོད། ཁྱད་ཆོས་ལྡན་པའི་ལག་ཐོག་ཁ་པར་འདི་ཚོ་བརྒྱུད་མི་ཕན་ཚུན་འབྲེལ་ལམ་འདྲ་མིིན་སྣ་ཚོགས་བྱེད་མགོ་ཚུགས་པ་དང་ཆབས་གཅིག་དེ་ཚོ་ས་ཁྱབ་རྡོ་ཁྱབ་བརྒྱུད་ལམ་ཁག་ནང་བཞིན་ཁྱབ་སྤེལ་གཏོང་ཐུབ་ཀྱི་ཡོད། དེ་ལྟ་བུའི་བཀོལ་སྤྱོད་གསར་པ་དེ་ཚོ་ཁྱད་ཆོས་ལྡན་པའི་ལག་ཐོག་ཁ་པར་ནང་བེད་སྤྱོད་གཏོང་ཡག་ལ་དེ་ཐོག་ཏུ་སྐུད་མེད་དྲ་བའམ་ཡང་ན་དྲ་ལམ་གཞན་དག་མཐུད་དགོས། དེ་མཐུད་པ་ཡིན་ན་ལག་ཐོག་ཁ་པར་བརྒྱུད་གློག་ཀླད་ནང་དྲ་བ་བཀོལ་སྤྱོད་བྱེད་ཐུབ་ཀྱི་ཡོད། 

ཁྱད་ཆོས་ལྡན་པའི་ལག་ཐོག་ཁ་པར་ནི་གློག་ཀླད་ཞིག་དང་འདྲ་བ་དེ་ཐོག་ཏུ་བཀོལ་སྤྱོད་ཕུན་སུམ་ཚོགས་པོ་བྱེད་ཡག་ཡོད་ལ་སྐད་ཆ་བཤད་ཡག་དང་ཉན་ཡག་ཡོད་མཁན་གྱི་རིག་ལྡན་འཕྲུལ་ཆས་ཤིག་ཆགས་ཡོད། དེས་ག་རེ་གསལ་བཤད་བྱེད་ཀྱི་ཡོད་དམ་ཞེ་ན། དེའི་ནང་ཡོད་པའི་བཀོལ་སྤྱོད་མ་ལག་ཞེ་པོ་ཞིག་གློག་ཀླད་ནང་འགྲོ་གི་ཡོད་པ་གསལ་སྟོན་བྱས་ཡོད། 

ཁྱད་ཆོས་ལྡན་པའི་ལག་ཐོག་ཁ་པར་ནང་བཀོལ་སྤྱོད་བྱེད་ཡག་གི་མཐུན་རྐྱེན་མང་པོ་ཞེ་པོ་ཞིག་འཛོམས་ཡོད། དེ་ཡང་དེའི་ནང་དྲ་བ་མཐུད་པ་ཡིན་ན་དྲ་རྒྱ། སྒྲ་སྐུལ་ཡོ་ཆས་ནང་གནས་ཚུལ་འཕོ་ལེན་དང་གསོག་འཇོག་བྱེད་སྟངས། བརྙན་པར། རྩེད་མོ། དྲ་ཐོག་དངུལ་ཁང་དང་ཨེ་མལ་དེ་བཞིན་ཐད་གཏོང་འབྲེལ་མཐུད་ཀྱི་སྐད་ཆ་བཤད་ཐུབ་པ་སོགས་ཀྱི་ཁྱད་ཆོས་དེ་འདྲ་བཀོལ་སྤྱོད་བྱེད་ཡག་ཡོད། ཡིན་ནའང་། བྱ་ཐབས་འདི་ཚོ་བཀོལ་སྤྱོད་བྱས་པ་ཡིན་ན་དེར་ཉེན་ཁ་གསར་པ་དེ་འདྲ་མང་པོ་ཕྲད་སྲིད་པ་ཞིག་ཡིན། 

ཁྱད་ཆོས་ལྡན་པའི་ལག་ཐོག་ཁ་པར་མང་པོའི་ནང་དྲ་བ་སྤྱད་དེ་ས་བབ་དཔྱད་ཞིབ་བྱེད་ཡག་གི་མཐུན་རྐྱེན་དེ་འདྲ་ནང་འཇུག་བྱས་ཡོད་དུས་དེ་ཚོ་བརྒྱུད་ས་བབ་དང་ས་ཁྲ་དེ་བཞིན་དྲ་རྒྱ་མང་པོ་ཞིག་ཐད་ཀར་ཕྱོགས་སྟོན་གྱིས་བཀོལ་སྤྱོད་བྱེད་ཐུབ་ཀྱི་ཡོད། གོང་དུ་འགྲེལ་བརྗོད་ཞུས་པ་ལྟར་ལག་ཐོག་ཁ་པར་གྱི་ཞབས་ཞུ་སྒྲུབ་མཁནཚོས་ཁྱེད་རང་གི་ལག་ཐོག་ཁ་པར་གྱི་ས་བབ་ལ་དཔྱད་ཞིབ་བྱས་ཏེ་ཁྱེད་རང་ག་པར་ཡོད་མེད་ཀྱི་གནས་ཚུལ་ཁག་ཆད་ལུས་མེད་པར་ཕྱོགས་སྟོན་བྱེད་ཐུབ་ཀྱི་ཡོད། 

ཁྱད་ཆོས་ལྡན་པའི་ལག་ཐོག་ཁ་པར་གྱི་ཉེན་ཁ་ཁག་ཇི་ལྟར་གདོང་ལེན་བྱེད་དགོས་མིན་ནི་སློབ་ཚན་བཅུ་པའི་ནང་འགྲེལ་བརྗོད་ཞུས་ཡོད་པའི་བརྗོད་དོན་[***ཇི་ལྟར་ལག་ཐོག་ཁ་པར་བཙན་སྲུང་བཀོལ་སྤྱོད་བྱེད་དགོས་སམ***](/bo/chapter-10)ཞེས་པ་དེར་གཟིགས་ན་མཁྱེན་ངེས་ཡིན། དེས་ཁ་པར་ནང་གི་སྐད་ཆ་དང་འཕྲིན་ཐུང་དེ་བཞིན་བྱང་བུ་ཁག་ཇི་ལྟར་མི་གཞན་གྱིས་ལྐོག་ཉན་དང་ལྐོག་བལྟ་བྱས་ཏེ་བེད་སྤྱོད་གཏོང་གི་ཡོད་པ་ཤེས་རྟོགས་ཐུབ་ཀྱི་ཡོད་པས་དེར་ངེས་པར་གཟིགས་དགོས། 

ང་ཚོས་སློབ་ཚན་འདི་བརྒྱུད་ཁྱད་ཆོས་ལྡན་པའི་ལག་ཐོག་ཁ་པར་ནང་ཉེན་ཁ་འཕར་མ་དེ་འདྲ་ག་རེ་འཕྲད་ཀྱི་ཡོད་མེད་སྐོར་གླེང་སློང་བྱེད་རྒྱུ་ཡིན་པས་དེ་དོན་དགོངས་འཇགས་ཡོད་པ་ཞུ།

### སྦ་ཁུག དངུལ་ཁུག ཁྱད་ཆོས་ལྡན་པའི་ལག་ཐོག་ཁ་པར། ###

ང་ཚོར་སྦ་ཁུག་ཡག་པོ་ཉར་ཡག་གི་རིག་ཤེས་དེ་ཡོད། གང་ཡིན་ཞེ་ན། དེའི་ནང་གནད་འགག་ཆེ་བའི་གནས་ཚུལ་མང་པོ་ཞེ་པོ་ཞིག་ཉར་འཚག་བྱས་ཡོད་པར་བརྟེན། དེ་བརླག་དོར་ཤོར་བ་ཡིན་ན་རང་སྲུང་བྱེད་ཡག་ལ་འགོག་རྐྱེན་བཟོ་གི་ཡོད་དུས་བརྟན་པོ་ཉར་གྱི་ཡོད། མི་ཚོས་སོ་སོ་སྒེར་གྱི་གནས་ཚུལ་མང་པོ་གསོག་འཇོག་བྱས་ཡོད་པའི་ཁྱད་ཆོས་ལྡན་པའི་ལག་ཐོག་ཁ་པར་བརླག་པ་ཡིན་ན་སྣང་མེད་ངང་སྡོད་པ་ལས་ཉེན་ཁ་དེ་ཙམ་བརྩི་གི་མེད། གལ་སྲིད་ཁྱེད་ཀྱིས་ཁྱད་ཆོས་ལྡན་པའི་ལག་ཐོག་ཁ་པར་དེ་དྲ་བ་མཐུད་ཡོད་པའི་གློག་ཀླད་ཞིག་ལ་བརྩི་གི་ཡོད་ན་དེ་དང་གནས་ཚུལ་མང་པོ་གསོག་འཇོག་བྱས་ཡོད་པའི་དངུལ་ཁུག་གཉིས་བར་ཁྱད་པར་གང་འདྲ་ཡོད་མེད་ཀྱི་གནས་ཚུལ་དེ་རྟོགས་ཐུབ་ཀྱི་རེད། 

གཤམ་དུ་ཡོད་པའི་སྟབས་བདེའི་བྱ་ཐབས་ཁག་བཀོལ་སྤྱོད་བྱས་ན་དེ་གཉིས་ཀྱིས་ཁྱད་པར་ཤེས་ཐུབ།

སྦ་ཁུག་གམ་དངུལ་ཁུག་ནང་གསོག་འཇོག་བྱས་ཡོད་པའི་གནད་འགག་ཆེ་བའི་ཅ་དངོས་དེ་ཚོ་མར་སྟོན་ན་ཁྱེད་ཀྱིས་དེའི་ནང་ག་རེ་ཉར་འཚག་བྱས་ཡོད་མེད་རྟོགས་ཐུབ། དེ་ཡང་། 
- དགའ་རོགས་ཀྱི་པར་གཅིག་གམ་ལྔ།
- ང་སྤྲོད་ལག་ཁྱེར།༼ རླངས་འཁོར་གཏོང་ཆོག་པའི་ལག་ཁྱེར། ཚོགས་མིའི་ལག་ཁྱེར་དེ་བཞིན་སྤྱི་ཚོགས་ཉེན་སྲུང་གི་ལག་ཁྱེར་སོགས་ཡོད་སྲིད༽
- ཚེ་སྲོག་ཉེན་སྲུང་དང་འཕྲོད་བརྟེན་བལྟ་སྲུང་ལག་ཁྱེར། ༼ ༢༽
- དངུལ་གྱི་འཛིན་བྱང་། ༼༥༽
- དངུལ་ཁང་གི་བྱུང་སོང་ཤོག་བྱང་། ༼ ༣༽

ད་ལྟ་ཁྱེད་ཀྱི་ཁྱད་ཆོས་ལྡན་པའི་ལག་ཐོག་ཁ་པར་ནང་ག་རེ་ག་རེ་ཡོད་མེད་རྩད་གཅོད་ཞིག་བྱོས་དང་། ཁྱད་ཆོས་ལྡན་པའི་ལག་ཐོག་ཁ་པར་དུས་རྒྱུན་དུ་བཀོལ་སྤྱོད་བྱེད་མཁན་ཚོར་གོང་དུ་སྦ་ཁུག་ནང་ལ་ཡོད་པ་ལས་ཅ་དངོས་མང་བ་དང་རིན་ཐང་ཆེ་བ་དེ་འདྲ་ཡོད་རེད་བསམ་གྱི་འདུག ཇི་ལྟར་ཡོད་མེད་གཤམ་དུ་གཟིགས་ན་མཁྱེན་ཐུབ།

- དགའ་རོགས་ཀྱི་པར། ༼༡༠༠༽
- ཨེ་མལ་ཁ་བྱང་ཁག་དང་དེ་ཚོའི་གསང་ཡིག་ཁག
- ཨེ་མལ་འཕྲིན་ཐུང་། ༼་༥༠༠༽
- བརྙན་འཕྲིན།༼ ༥༠༽
- སྤྱི་ཚོགས་དྲ་རྒྱ་ཁག་དང་དེ་ཚོའི་གསང་ཡིག་ཁག
- དྲ་ཐོག་མ་འཇོག་བྱེད་སྟངས་ཁག
- གནད་འགག་ཆེ་བའི་ཡིག་ཆ།
- ཐོ་འགོད་བྱས་ཡོད་པའི་གནད་འགག་ཅན་གྱི་བརྡ་འཕྲིན་ཁག
- ཐད་ཀར་དྲ་ཐོག་བརྒྱུད་ཁྱེད་ཀྱི་གནད་འགག་ཆེ་བའི་གནས་ཚུལ་དང་འབྲེལ་ལམ་བྱེད་རྒྱུ་སོགས་ཡོད། 

ཁྱེད་ཀྱིས་ག་ཚོད་ཀྱིས་ཁྱད་ཆོས་ལྡན་པའི་ལག་ཐོག་ཁ་པར་བཀོལ་སྤྱོད་བྱས་པ་དེ་ཙམ་གྱིས་དེ་སྲིད་དུ་ཉེན་སྲུང་སྔོན་འགོག་ཁག་ལག་བསྟར་བྱེད་དགོས་པ་ཆགས་ཀྱི་ཡོད། ཁྱད་ཆོས་ལྡན་པའི་ལག་ཐོག་ཁ་པར་ནི་སོ་སོའི་གནས་ཚུལ་ཁྱབ་སྤེལ་གཏོང་ཡག་ལ་མེད་དུ་མི་རུང་བའི་འཕྲུལ་ཆས་ཤིག་ཆགས་ཀྱི་ཡོད། དེ་ཚོ་མང་ཆེ་བའི་ནང་དྲ་བ་བཀོལ་སྤྱོད་བྱེད་ཡག་ཡོད་ལ་སྤྱི་ཚོགས་དྲ་རྒྱ་ཡང་བཀོལ་སྤྱོད་བྱེད་ཡག་ཡོད། འདི་ག་རེ་རེད་ཟེར་ན་འདིས་ཁྱེད་ཀྱི་རིན་ཐང་ལྡན་པའི་གནས་ཚུལ་ཁག་ཕྱོགས་བསྡུས་ཀྱིས་འཚོལ་བརྙེད་ཐུབ་པ་མ་ཟད་འགྲེམ་ཚོང་བྱེད་ཐུབ་ཀྱི་ཡོད། 

སློབ་ཚན་ལྔ་པའི་ནང་འགྲེལ་བརྗོད་ཞུས་པའི་བརྗོད་དོན་[***ཁྱེད་ཀྱི་གནས་ཚུལ་བོར་བརླག་ཤོར་བ་ཁག་ཇི་ལྟར་བྱས་ཏེ་བསྐྱར་ལེན་བྱེད་དགོས་སམ***](/bo/chapter-5)ཞེས་པ་དེར་གཟིགས་ན་ཡིག་ཆ་བསྐྱར་ལེན་བྱེད་ཡག་དེ་གལ་འགངས་ཆེན་པོ་གང་འདྲ་ཡིན་མིན་དེ་ཁྱེད་ཀྱིས་ཤེས་ཐུབ། ཁྱད་ཆོས་ལྡན་པའི་ལག་ཐོག་ཁ་པར་ལ་འདི་བཀོལ་སྤྱོད་བྱེད་ཐུབ་ཀྱི་ཡོད། འབྲེལ་གཏུགས་བྱེད་ཡུལ་གྱི་ཁ་པར་ཨང་གྲངས་སོགས་ཀྱི་ཡིག་ཆ་ཁག་ཁྱེད་ཀྱིས་བསྐྱར་ལེན་གྱིས་གསོག་འཇོག་མ་བྱས་པར་ཁ་པར་བརླག་པ་ཡིན་ན་ཉེན་ཚབས་ཆེན་པོ་ཞིག་ཆགས་ཀྱི་རེད། ཁྱེད་ཀྱིས་དེ་ཐོག་ཏུ་ཡོད་པའི་ཡིག་ཆ་ཁག་བསྐྱར་ལེན་བྱེད་པ་དང་སྦྲགས་གསོག་འཇོག་བྱེད་རྒྱུ་མ་བརྗེད་པ་བྱེད་དགོས། གང་ཡིན་ཞེ་ན། ཛ་དྲག་སྐབས་དགོས་འགལ་བྱུང་དུས་པར་བཤུས་གསོག་འཇོག་བྱས་པའི་ཡིག་ཆ་ཁག་བེད་སྤྱོད་གཏོང་ས་རག་གི་རེད། 

སློབ་ཚན་འདིའི་ནང་ཁྱད་ཆོས་ལྡན་པའི་ལག་ཐོག་ཁ་པར་གྱི་གཞི་རྩའི་ཁྱད་ཆོས་དང་གནད་འགག་ཆེ་བའི་གནས་ཚུལ་ཁག་ཉེན་སྲུང་དོ་དམ་གང་འདྲ་སེ་བྱེད་དགོས་མིན་གྱི་སྒྲིག་ཤོམ་བྱེད་སྟངས་ཁག་ངོ་སྤྲོད་བྱས་ཡོད། སློབ་ཚན་འདིའི་སློབ་མཇུག་ཏུ་ཁྱད་ཆོས་ལྡན་པའི་ལག་ཐོག་ཁ་པར་གང་འདྲ་སེ་ཉེན་སྲུང་བྱེད་དགོས་མིན་ངོ་སྤྲོད་བྱས་ཡོད། དེ་ཡང་། ཉེན་སྲུང་ཇི་ལྟར་བྱེད་དགོས་མིན་ནི་གཤམ་དུ་འགྲེལ་བརྗོད་ཞུས་ཡོད་པས་དེར་གཟིགས་རོགས། 



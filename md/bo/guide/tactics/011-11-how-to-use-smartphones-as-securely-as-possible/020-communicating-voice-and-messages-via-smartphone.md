

---

lang: bo
community: guide
type: tactics
legacy: True
child: True
weight: 2
depth: 3
title: Communicating (Voice and Messages) via Smartphone

---

## གཟབ་གཟབ་ངངང་སྐད་ཆ་ཤོད་སྟངས། ##

### ཁ་པར་བཀོལ་སྤྱོད་བྱེད་སྟངས་ཀྱི་རྨང་གཞི། ###

འདིའིི་སྐོར་ལ་ཞིབ་ཕྲ་[***སློབ་ཚན་བཅུ་པ་དང་དེའི་བཞི་***](/bo/chapter_10_4)པ་ནང་འགྲེལ་བརྗོད་ཞུས་ཡོད་པས་དེར་གཟིགས་པ་ཡིན་ན། ལག་ཐོག་ཁ་པར་ཇི་ལྟར་བྱས་ཏེ་ཕྱི་ནང་གི་དགྲ་བོ་ལས་ཉེན་སྲུང་གིས་བཀོལ་སྤྱོད་བྱེད་དགོས་མིན་གྱི་ཤེས་བྱ་དག་མཁོ་སྤྲོད་བྱས་ཡོད། 

ཁྱད་ཆོས་ལྡན་པའི་ལག་ཐོག་ཁ་པར་ནང་ཡོད་པའི་དྲ་བའམ་ཡང་ན་སྐུད་མེད་དྲ་བ་[*VoIP*](/bo/Glossary#VoIP)བརྒྱུད་མི་གཞན་ལ་འབྲེལ་བ་བྱས་པ་ཡིན་ན་དེ་ཙམ་གྱིས་ཉེན་ཁ་ཕྲད་ཀྱི་མེད། དེ་ཡང་ཁྱད་ཆོས་ལྡན་པའི་ལག་ཐོག་ཁ་པར་ཁ་ཤས་ནང་དེ་ལས་ལྷགས་པ་ཉེན་སྲུང་དོ་དམ་གྱིས་བཀོལ་སྤྱོད་བྱེད་སྒོ་མང་དག་ཅིག་ཡོད་པས་ཁྱེད་ཀྱིས་གཤམ་ལ་གཟིགས་ན་མཁྱེན་ཐུབ། 

ང་ཚོས་ལག་ཐོག་ཁ་པར་ནང་ཡོད་པའི་བྱེད་སྒོ་ཁ་ཤས་ཀྱིས་དགེ་སྐྱོན་གླེང་ཡོད་པས་དེར་གཟིགས་རོགས།

### Skype ###

འདི་ནི་བྲིན་ཁ་མགྱོགས་ཤོས་ཡིན་པའི་དྲ་ཐོག་སྐད་ཆ་བཤད་ཡག་ཡོད་པའི་དྲ་བ་ཞིག་ཡིན་ལ་སྐུད་མེད་དྲ་བ་བརྒྱུད་ཁྱད་ཆོས་ལྡན་པའི་ལག་ཐོག་ཁ་པར་ལའང་བེད་སྤྱོད་གཏོང་ཡག་ཡོད་པའི་བཀོལ་སྤྱོད་མ་ལག་གོ་ཆོད་ཅན་ཞིག་ཡིན། ཡིན་ནའང་། འདི་དྲ་བ་མཐུད་ཡོད་པའི་ལག་ཐོག་ཁ་པར་ལ་དེ་ཙམ་བཀོལ་སྤྱོད་ལེགས་པོ་བྱེད་ཐུབ་ཀྱི་མེད། 

སློབ་ཚན་བདུན་པའི་ནང་འགྲེལ་བརྗོད་ཞུས་ཡོད་པའི་[***དྲ་སྤྱོད་འབྲེལ་ལམ་ཉེན་སྲུང་བྱེད་སྟངས***](/bo/chapter-7)དང་ཡང་ན་སློབ་ཚན་དེ་རང་དུ་ཡོད་པའི་[***ཇི་ལྟར་ཁྱེད་ཀྱི་དྲ་སྤྱོད་འབྲེལ་ལམ་ཁག་རང་སྲུང་བྱེད་དགོས་སམ་***](/bo/chapter_7_3)ཞེས་པའི་ནང་དོན་ཁག་ལ་གཟིགས་ན་མཁྱེན་ངེས་ཡིན། ང་ཚོས་ཁྱེད་ལ་ (Skype) བེད་སྤྱོད་བཏང་བ་ཡིན་ན་ཉེན་ཁ་ག་རེ་ཡོང་གི་ཡོད་མེད་འགྲེལ་བཤད་ཞུས་པ་དང་སྦྲགས་འ་ཆད་འུ་ཐུག་མ་བྱུང་བར་དེ་བཀོལ་སྤྱོད་མ་བྱས་ན་བཟང་བ་ཡོད་ཅེས་བརྗོད་རྒྱུ་ཡིན། མདོར་ན། (Skype) རང་དབང་ངང་བཀོལ་སྤྱོད་ཉེན་སྲུང་བྱེད་ཡག་ལ་དཀའ་ལས་ཁག་པོ་ཡོད་པའི་དྲ་བ་ཞིག་ཡིན་པ་གང་ཞིག་ (Microsoft) ཁེ་ལས་ཀྱིས་ཚོང་ལས་ཆེད་བདག་བཟུང་བྱེད་ཀྱི་ཡོད། (Skype) བརྒྱུད་ཁྱེད་ཀྱིས་མི་གཞན་ལ་འབྲེལ་ལམ་ག་རེ་ག་རེ་བྱས་ཡོད་མེད་ཁྲིམས་ཐོག་ཚོགས་པ་ཁག་ནས་བསྐྱར་ཞིབ་བྱས་ཏེ་སྟངས་འཛིན་བྱེད་ཀྱི་ཡོད། 

### VoIP གཞན་པ་དེ་འདྲ། ###

སྤྱིར་བཏང་ (VoIP) བཀོལ་སྤྱོད་བྱེད་ཡག་ལ་རིན་པ་གཅིག་ཀྱང་སྤྲོད་དགོས་ཀྱི་མེད་པ་གང་ཞིག་འདིས་ཡིག་ཆ་ཁ་ཤས་ཤིག་འཚོལ་བརྙེད་ཀྱང་བྱེད་ཐུབ་ཀྱི་མེད། དེར་བརྟེན། ཁྱེད་ཀྱིས་ཉེན་སྲུང་ཡོད་པའི་ (VoIP) བེད་སྤྱད་དེ་མི་ལ་སྐད་ཆ་བཤད་རྒྱུ་ནི་ཧ་ཅང་གིས་གལ་ཆེན་པོ་ཆགས་ཡོད། 

[**CSipSimple**](http://f-droid.org/repository/browse/?fdid=com.csipsimple&fdpage=4) ཞེས་པ་འདི་ནི་ (Android) ལྡན་པའི་ལག་ཐོག་ཁ་པར་གྱིས་ཚོང་ཤག་སྟོབས་ཆེན་ཞིག་ཡིན་པ་གང་ཞིག་འདི་ (VoIP) ཞབས་ཞུ་འདྲ་མིན་ནང་ནང་འཇུག་བཀོལ་སྤྱོད་བྱེད་ཐུབ་ཀྱི་ཡོད།

[**Open Secure Telephony Network (OSTN)**](https://guardianproject.info/wiki/OSTN)དང་ལྟ་སྐྱོང་ལས་གྲཱས་གསར་བསྐྲུན་བྱས་པའི་[**ostel.me**](https://ostel.me) ཞེས་པ་འདི་གཉིས་ནི་ད་ཆ་སྐད་ཆ་བཤད་ནས་མི་ལ་འབྲེལ་ལམ་བྱེད་ཡག་ཁུངས་དག་ཤོས་དང་བཙན་ཤོས་ཤིག་ལ་ངོས་འཛིན་བྱེད་ཀྱི་ཡོད། དེ་ལྟ་བུའི་དྲ་ཐོག་བཀོལ་སྤྱོད་མ་ལག་དེ་ཚོ་ཁྱེད་ཀྱིས་ (VoIP) ཐོག་བེད་སྤྱོད་བྱེད་མིན་བསམ་བློ་གཏོང་རྒྱུ་ནི་ཧ་ཅང་གིས་གལ་ཆེན་པོ་ཆགས་ཡོད། 

ཁྱེད་ཀྱིས་ཁ་ཐུག་ (CSipSimple) བརྒྱུད་དགའ་ཉེ་སྤུན་མཆེད་ལ་འབྲེལ་ལམ་མ་བྱས་གོང་ (Ostel) དྲ་བ་བཀོལ་སྤྱོད་བྱས་ཏེ་གནས་ཚུལ་དེ་ཚོ་འཚག་སེལ་བྱས་པ་ཡིན་ན་ཁྱེད་ལ་ཉེན་ཁ་དེ་འདྲ་ཕྲད་ཀྱི་མེད། བྱ་ཐབས་འདི་ཁྱེད་ཀྱིས་བཀོལ་སྤྱོད་བྱེད་ཐུབ་ན་མི་གཞན་གྱིས་ཁྱེད་རང་སུ་དང་སྐད་ཆ་ཤོད་ཀྱི་ཡོད་མེད་དང་འབྲེལ་བ་བྱེད་ཀྱི་ཡོད་མེད་ཤེས་རྟོགས་ཐུབ་ཀྱི་མ་རེད། དེ་དང་ཕྱོགས་མཚུངས་ (Ostel) གྱིས་ཁྱེད་ཀྱིས་ནང་འཇུག་བྱེད་ཡག་གི་ཡིག་ཆ་དེ་མ་གཏོགས་ཡིག་ཆ་གཞན་པ་དེ་འདྲ་ཉར་འཚག་བྱེད་ཀྱི་མེད། དེ་ཡང་ཁྱེད་ཀྱི་སྐད་ཆ་དང་ཡིག་ཆ་ཁག་ལ་བརྡ་ཚིག་བརྒྱབ་ཏེ་མི་གཞན་གྱིས་མ་ཤེས་པ་བཟོ་གི་ཡོད། གང་ཡིན་ཞེ་ན། (ostel.me) ཡི་ངོ་སྲུང་ངོ་ཚབ་དྲ་བ་བེད་སྤྱད་དེ་དྲ་ལམ་ཁག་ཚོད་འཛིན་གྱིས་གནས་ཚུལ་དེ་ཚོ་ཤེས་སུ་བཅུག་གི་མེད། གལ་སྲིད་ཁྱེད་ཀྱིས་ (ostel.me) ནས་ (CSipSimple) ཕབ་ལེན་བྱས་པ་ཡིན་ན་དེ་ལྷན་ (ostel.me) བེད་སྤྱོད་གཏོང་ཆོག་ཆོག་ཡོང་གི་ཡོད་པས་དེ་ནང་འཇུག་དང་བཀོལ་སྤྱོད་བྱེད་ཡག་སྟབས་བདེ་ཆགས་ཀྱི་ཡོད། 

[**RedPhone**](https://play.google.com/store/apps/details?id=org.thoughtcrime.redphone) ལག་ཐོག་ཁ་པར་དམར་པོ་ཞེས་པའི་རིན་མེད་གོང་འཁོད་བཀོལ་སྤྱོད་མ་ལག་གི་བྱ་ཐབས་འདི་བརྒྱུད་ཡོ་ཆས་གཉིས་བར་གླེང་སློང་བྱུང་བའི་སྐད་ཆ་ཁག་བརྡ་ཚིག་བརྒྱབ་ཏེ་བཀོལ་སྤྱོད་གཏོང་ཐུབ་ཀྱི་ཡོད། བྱ་ཐབས་འདི་ནང་འཇུག་དང་བཀོལ་སྤྱོད་བྱེད་ཡག་ལ་སྟབས་བདེ་པོ་ཡོད། གང་ཡིན་ཞེ་ན། འདི་ནམ་རྒྱུན་ཁྱེད་ཀྱི་འབྲེལ་གཏུགས་བྱེད་སའི་ཁ་བྱང་ནང་ནང་འཇུག་བཀོལ་སྤྱོད་བྱེད་ཡག་བཟོས་པར་བརྟེན་བཀོལ་སྤྱོད་བདེ་པོ་ཡོད། ཁྱེད་རང་ཙམ་མ་ཟད་ཁྱེད་རང་དང་སྐད་ཆ་བཤད་མཁན་དེའི་ལག་ཐོག་ཁ་པར་ལའང་ (RedPhone) ནང་འཇུག་བྱེད་དགོས། (RedPhone) དེ་སྟབས་བདེ་བཀོལ་སྤྱོད་གཏོང་དགོས་ན་ཁྱེད་ཀྱི་ལག་ཐོག་ཁ་པར་གྱི་ཨང་གྲངས་བརྒྱུད་བེད་སྤྱོད་གཏོང་དགོས། ཡིན་ནའང་། དེ་ལག་ཐོག་ཁ་པར་གྱི་ཨང་གྲངས་བརྒྱུད་བཀོལ་སྤྱོད་བྱེད་དུས་དེའི་བརྒྱུད་དམ་ཁག་ལ་བརྟག་ཞིབ་བྱེད་རྒྱུ་ཧ་ཅང་གིས་གལ་ཆེན་པོ་ཆགས་ཡོད། (RedPhone) གྱི་དྲ་བ་ལྟེ་བ་དེ་བཀོལ་སྤྱོད་གཏོང་གི་ཡོད་དུས་ནུས་སྟོབས་ལྡན་པ་ཞིག་ཆགས་ཀྱི་ཡོད།

(CSipSimple, Ostel.me, Redphone) དེ་ཚོའི་སྐོར་གྱི་ཤེས་བྱ་ཁག་རིམ་པས་ངོ་སྤྲོད་བྱེད་ཀྱི་ཡིན་པས་གཤམ་དུ་གཟིགས་རོགས། དེ་དང་ཆབས་ཅིག་དེ་ཚོའི་སྐོར་གྱི་བཀོལ་སྤྱོད་ཁག་གོང་དུ་འགྲེལ་བརྗོད་ཞུས་པའི་གནད་དོན་ཁག་ལ་གཟིགས་ན་ཡང་ཁྱེད་ཀྱིས་མཁྱེན་ཐུབ།

## གཟབ་གཟབ་ངང་འཕྲིན་ཐུང་གཏོང་སྟངས། ##

ཁྱེད་ཀྱིས་ཁྱད་ཆོས་ལྡན་པའི་ལག་ཐོག་ཁ་པར་བརྒྱུད་འཕྲིན་ཐུང་བསྐུར་བ་དང་ལབ་གླེང་བྱེད་པ་སོགས་ཀྱི་མ་ལག་ཁག་བཀོལ་སྤྱོད་བྱེད་དུས་དེ་ངེས་པར་གཟབ་གཟབ་བཀོལ་སྤྱོད་ལེགས་པོ་བྱེད་དགོས།

### འཕྲིན་ཐུང་། ###

[***སློབ་ཚན་བཅུ་པའི་བདུན་པའི་***](/en/chapter_10_6)ནང་འགྲེལ་བརྗོད་ཞུས་པ་ལྟར་འཕྲིན་ཐུང་ཐོག་གཞན་ལ་འབྲེལ་ལམ་བཟོ་རྒྱུ་དེ་ (default) སྒྲིག་ཤོམ་གྱིས་བཙན་སྲུང་བྱེད་ཐུབ་ཀྱི་མེད། དེང་སང་ལག་ཐོག་ཁ་པར་ནང་བརྡ་འཕྲིན་བཀོལ་སྤྱོད་ཀྱི་མཐུན་རྐྱེན་ཡོད་པ་ཚང་མས་འཕྲིན་ཐུང་དེ་ཚོ་སྟབས་བདེ་པོའི་ཐོག་ནས་བལྟ་ཀློག་བྱེད་ཀྱི་ཡོད་པའི་གནས་སྟངས་མང་པོ་ཐོན་གྱི་ཡོད། ཛ་དྲག་སྐབས་སུ་ཁྱེད་ཀྱིས་ཉེན་སྲུང་མེད་པའི་འཕྲིན་ཐུང་དེ་ཚོར་རེ་བཅོལ་བྱས་ཏེ་སྡོད་རྒྱུ་མེད། འཕྲིན་ཐུང་དེ་ཚོ་མང་ཆེ་བ་ཁུངས་ལྡན་ཞིག་མིན་དུས་དེ་ཚོར་ཁྱེད་ཀྱིས་ཡིད་ཆེས་བྱས་ཏེ་བསྡད་ན་ལྐུག་པ་ཡིན། གང་ཡིན་ཞེ་ན་འཕྲིན་ཐུང་དེ་ཚོ་མི་གཞན་ལ་འཕོ་ལེན་བྱེད་དུས་བརྗེ་པོ་རྒྱག་པའམ་ཡང་ན་ཡི་གེ་དེ་སོ་སོས་རེ་སྒུག་བྱེད་བཞིན་པའི་མི་དེས་བཏང་ཡོད་མེད་ཚོད་སྒམ་བྱེད་ཐུབ་ཡག་དཀའ་ལས་ཁག་པོ་ཡོད།

### SMS ཉེན་སྲུང་བྱེད་སྟངས། ###

[**TextSecure**](https://play.google.com/store/apps/details?id=org.thoughtcrime.securesms) ཞེས་པ་འདི་ནི་*FOSS*](/en/glossary#FOSS) ཀྱི་བཀོལ་སྤྱོད་མ་ལག་ཡིན་པ་གང་ཞིག་ (Android) ཡོད་པའི་ལག་ཐོག་ཁ་པར་ནང་ཉེན་སྲུང་ཡོད་པའི་འཕྲིན་ཐུང་འབྱོར་བ་དང་གཏོང་བའི་རིགས་བྱེད་ཀྱི་ཡོད། འདི་བརྡ་ཚིག་བརྒྱབ་ཡོད་པ་དང་མེད་པ་གཉིས་ཀ་ལ་འགྲོ་གི་ཡོད། ཡིན་ནའང་། འདི་སྒྲིག་འགལ་བཀོལ་སྤྱོད་མ་ལག་ཐོག་བེད་སྤྱོད་གཏོང་དགོས། བརྡ་ཚིག་བརྒྱབ་ཡོད་པའི་འཕྲིན་ཐུང་ཁག་ཕར་ཚུར་འཕོ་ལེན་བྱེད་དགོས་ན་གཏོང་ཡུལ་དང་གཏོང་ས་གཉིས་ཀའི་ལག་ཐོག་ཁ་པར་ནང་དེ་ནང་འཇུག་བྱེད་དགོས་པ་མ་ཟད་དུས་རྒྱུན་ཁྱེད་དང་འབྲེལ་བ་བྱེད་མཁན་ཚོའི་ལག་ཐོག་ཁ་པར་ནང་ལའང་བཀོལ་སྤྱོད་དེ་ནང་འཇུག་བྱེད་དགོས་པའི་སྐུལ་མ་གཏོང་དགོས། བརྡ་ཚིག་བརྒྱབ་མེད་པའི་འཕྲིན་ཐུང་ཞིག་ (TextSecure) བེད་སྤྱོད་གཏོང་མཁན་ཞིག་ནས་ཁྱེད་ལ་འབྱོར་བ་ཡིན་ན་ (TextSecure) གྱིས་རང་འགུལ་ངང་དེ་ག་རེ་ཡིན་མིན་ཤེས་རྟོགས་ཐུབ་ཀྱི་ཡོད། འདིས་བརྡ་ཚིག་བརྒྱབ་ཡོད་པའི་འཕྲིན་ཐུང་གཅིག་གཏོང་ཐེངས་གཅིག་ལ་མི་མང་པོར་གཏོང་ཐུབ་ཀྱི་ཡོད། འཕྲིན་ཐུང་དེ་ཚོ་མིང་འགོད་ཀྱིས་བཀོལ་སྤྱོད་བཏང་རྗེས་མི་གཞན་གྱིས་དེའི་ནང་དོན་ལ་ཐེ་གཏོགས་བྱེད་ཐུབ་ཀྱི་མེད།  དེ་ཡང་ཁྱེད་ཀྱིས་ཞིབ་ཕྲ་དེའི་སྐོར་ལ་ཤེས་འདོད་ན་ (TextSecure) ཡི་བཀོལ་སྤྱོད་མ་ལག་ཁག་ལ་གཟིགས་ན་མཁྱེན་ངེས་ཡིན།


<div class=getstarted markdown=1>
Hands-on: Get started with the [*TextSecure Guide*](/en/textsecure_main)
</div>

### ལབ་གླེང་ཉེན་སྲུང་བྱེད་སྟངས། ###

ཁྱེད་ཀྱིས་ལག་ཐོག་ཁ་པར་བརྒྱུད་འཕྲིན་ཐུང་དང་ལབ་གླེང་བྱས་པ་ཁག་ལ་ཉེན་ཁ་ཕྲད་སྲིད་པ་ཞིག་ཡིན། དེ་ཡང་ཁྱེད་ཀྱིས་སྐད་ཆ་བཤད་པ་དེ་ཚོར་གཞིགས་ཏེ་མིས་ཁྱེད་ལ་སྐད་ཆ་འདྲ་མིན་བཤད་སྲིད་པ་ཞིག་ཡིན། དེར་བརྟེན། ལག་ཐོག་ཁ་པར་ནང་འཕྲིན་ཐུང་འབྲི་དུས་དང་སྐད་ཆ་བཤད་དུས་གཟབ་གཟབ་བྱེད་རྒྱུ་ནི་ཧ་ཅང་གིས་གལ་ཆེན་པོ་ཆགས་ཡོད། 

འདིེར་ཇི་ལྟར་བྱས་ཏེ་འཕྲིན་ཐུང་དང་ལབ་གླེང་ཁག་བརྟན་པོའི་ཐོག་ནས་བཀོལ་སྤྱོད་བྱེད་ཡག་གི་ཐབས་ལམ་དེ་འདྲ་ཡོད། དེ་ཡང་ཁྱེད་རང་སུ་དང་འབྲེལ་བ་བྱེད་ཀྱི་ཡོད་མེད་དེར་བསམ་བློ་གཏོང་རྒྱུ་ནི་དཔེ་མི་སྲིད་པའི་གལ་ཆེན་པ་ཆགས་ཡོད་ལ་འདིས་ཁྱེད་ལ་ཉེན་སྲུང་ཡང་བྱེད་ཐུབ་ཀྱི་ཡོད།

ང་ཚོས་ཁྱེད་ལ་[**Gibberbot**](https://guardianproject.info/apps/gibber/) ཞེས་པ་འདི་ (Android ལྡན་པའི་ལག་ཐོག་ཁ་པར་ཁག་ནང་ནང་འཇུག་གིས་བཀོལ་སྤྱོད་བྱས་པ་ཡིན་ན་འཕྲིན་ཐུང་དང་ལབ་གླེང་ཁག་ཉེན་སྲུང་བྱེད་ཡག་ལ་ཕན་ཐོགས་ཆེན་པོ་ཡོད་རེད་ཅེས་ངོ་སྤྲོད་བྱེད་ཀྱི་ཡོད། (Gibberbot) བཀོལ་སྤྱོད་མ་ལག་གིས་ཁྱེད་ཀྱི་ལབ་གླེང་ཁག་ལ་སྟབས་བདེ་ནུས་སྟོབས་ལྡན་པའི་བརྡ་ཚིག་བརྒྱབ་ཐུབ་པ་མ་ཟད་སྟངས་འཛིན་ཀྱང་བྱེད་ཐུབ་ཀྱི་ཡོད། བརྡ་ཚིག་འཕོ་འགྱུར་བྱེད་སྟངས་འདིས་ག་རེ་གསལ་བཤད་བྱེད་ཀྱི་ཡོད་དམ་ཞེ་ན། ཁྱེད་རང་གིས་ལབ་གླེང་བྱེད་ས་དེར་བརྟག་ཞིབ་བྱས་ཏེ་བདེན་པ་དག་སྐྱེལ་དང་རང་བདག་གི་ཉེན་སྲུང་བྱེད་ཀྱི་ཡོད། གལ་སྲིད་བརྡ་ཚིག་བརྒྱབ་ཡོད་པའི་ལབ་གླེང་བྱེད་ས་ཤིག་ཁྱེད་ཀྱིས་ནང་སྒྲིག་བྱས་ཡོད་ན་འདས་པ་དང་མ་འོངས་པའི་སྡེ་ཚན་དེ་ཚོ་ཉེན་སྲུང་དོ་དམ་ངང་གནས་ཐུབ་ཀྱི་ཡོད། 

(Gibberbot) དང་ (Orbot) གཉིས་ལས་ཀ་མཉམ་དུ་བྱེད་ཡག་བཟོ་བཀོད་བྱས་ཡོད་པས་[*Tor*](/bo/glossary#Tor)བཅོས་མིན་དྲ་བ་བརྒྱུད་ཁྱེད་ཀྱི་ལབ་ལེན་དེ་ཚོ་ཕར་ཚུར་འཕོ་ལེན་བྱེད་དགོས་ཀྱི་ཡོད། དེར་བརྟེན། ལབ་གླེང་དེ་ཚོ་མི་གཞན་གྱིས་ཤེས་རྟོགས་ཐུབ་ཡག་དཀའ་ལས་ཁག་པོ་ཡོད་པ་མ་ཟད་འཚོལ་བརྙེད་ཀྱང་བྱེད་ཐུབ་ཀྱི་མེད།

<div class=getstarted markdown=1>
Hands-on: Get started with the [*Gibberbot Guide*](/en/gibberbot_main)
</div>

[*Tor*](/bo/glossary#Tor)དྲ་ལམ་བཀོལ་སྤྱོད་བྱེད་ཡག་དེ་སྟབས་བདེ་པོ་ཡོད་མིན་ལ་མ་ལྟོས་པར་ཀུ་ཤུ་རྟགས་ཅན་ལག་ཐོག་ཁ་པར་བཀོལ་སྤྱོད་བྱེད་མཁན་ཚོར་ལབ་གླེང་གི་ཉེན་སྲུང་སྒྲོམ་གཞི་དེ་ཁ་པར་མཁོ་སྤྲོད་བྱེད་མཁན་དེས་ནང་འཇུག་བྱེད་ཀྱི་ཡོད། [**ChatSecure**](https://chatsecure.org)

ལབ་གླེང་ཉེན་སྲུང་བྱེད་སྟངས་དེ་རིང་མིན་སྤྱི་ཚོགས་ནང་ཐོན་སྲིད་པ་ཞིག་ཡིན་པས་དེའི་སྐོར་ལ་ཁྱེད་ཀྱིས་ཞིབ་ཕྲ་ཤེས་འདོད་ན་དེའི་ནང་གི་[ངོ་ཤོག་ཐོག་](https://chatsecure.org)གཟིགས་ན་མཁྱེན་ཐུབ། 

ཁྱེད་རང་མི་གཞན་དང་ལབ་གླེང་བྱེད་དུས་དྲ་ཐོག་ཁ་བྱང་ག་རེ་བཀོལ་སྤྱོད་བྱེད་མིན་ཐོག་བསམ་བློ་གཏོང་དགོས། དཔེར་ན། (Google Talk) བརྒྱུད་ཁྱེད་རང་གིས་མི་གཞན་ལ་སྐད་ཆ་བཤད་དུས་གྷོ་གྷལ་དྲ་རྒྱས་མི་གང་འདྲ་ཞིག་དང་དུས་ཚོད་གང་འདྲ་ཞིག་ལ་སྐད་ཆ་བཤད་ཀྱི་ཡོད་མེད་ཤེས་རྟོགས་ཐུབ་པ་མ་ཟད་སྐད་ཆ་ཤོད་མཁན་དེ་དང་གྲོས་མོལ་བྱས་ཏེ་ཉེན་སྲུང་མེད་པའི་སྐད་ཆ་ཁག་གསོག་འཇོག་བྱེད་རྒྱུ་མེད་པའི་མོས་མཐུན་ཡང་བྱེད་ཆོག་གི་ཡོད། 





---

lang: bo
community: guide
type: tactics
legacy: True
child: False
weight: 007
title: 7. How to keep your Internet communication private

---

བརྡ་འཕྲིན་དུས་རབས་ཀྱི་གཡོ་རླབས་ཤིག་འཛམ་གླིང་གང་སར་ཁྱབ་དུས་གློག་ཀླད་ཀྱི་དྲ་ལམ་བརྒྱུད་ཨེ་མལ་དང་མྱུར་འཕྲིན་སོགས་དྲ་ལམ་གྱི་མཐུན་རྐྱེན་དེ་ཙམ་མེད་པའི་མི་སྒེར་དང་ཚོགས་པ་ཁག་ལ་སྟབས་བདེ་པའི་ཐོག་ནས་གནས་ཚུལ་ཁག་མཁོ་གཏོང་བྱེད་ཐུབ་ཀྱི་ཡོད། གལ་སྲིད་དྲ་ལམ་མྱུར་པོ་དེ་འདྲ་ཡོད་པ་ཡིན་ན་[*Jitsi*](https://jitsi.org/), [*Skype*](/bo/glossary#Skype), *Voice-over-IP* [*VoIP*](/bo/glossary#VoIP)བརྒྱུད་སྐད་ཆ་བཤད་དེ་གནས་ཚུལ་ཁག་གཅིག་གཅིག་ལ་མཁོ་སྤྲོད་བྱེད་ཐུབ་ཀྱི་ཡོད། ཡིན་ནའང་།བརྒྱུད་ལམ་དེ་ཚོས་གནད་འགག་ཆེ་བའི་གནས་ཚུལ་ཁག་ཡིད་ཆེས་བློས་འཁེལ་གྱིས་སྒེར་སྤྱོད་བྱས་པ་མ་ཟད་བདག་ཟུང་ཡག་པོ་བྱེད་ཐུབ་ཀྱི་མེད། འདི་ནི་གནས་ཚུལ་གསར་པ་ཞིག་མིན་དུས་ཧོན་འཐོར་དགོས་དོན་མེད། དེ་བས་གཞུང་གི་ལྟ་སྲུང་འོག་ཡོད་པའི་མི་སྣའི་ཡིག་སྐུར་སྦྲག་ཏམ་དང་ཁ་པར། དེ་བཞིན་འཕྲིན་ཐུང་ལ་བལྟ་སྲུང་ནན་པོ་བྱེད་ཀྱི་ཡོད་དུས་བརྒྱུད་ལམ་དེ་བེད་སྤྱད་ནས་གནས་ཚུལ་ཁག་མི་གཞན་ལ་མཁོ་སྤྲོད་བྱེད་རྒྱུ་ནི་ཉེན་ཁ་ཅན་ཞིག་ཆགས་ཡོད། 

གདོད་མའི་དུས་རབས་དང་ད་ལྟའི་དྲ་རྒྱའི་དུས་རབས་ཀྱི་གནས་ཚུལ་མཁོ་གཏོང་བྱེད་ཡག་གི་བརྒྱུད་ལམ་གཉིས་ཞིབ་བསྡུར་བྱས་པ་ཡིན་ན། དྲ་རྒྱའི་བརྒྱུད་ལམ་གྱི་བཟང་བ་དང་ཉེན་སྲུང་བྱེད་ཡག་ལ་བཙན་པ་ཡོད། གལ་སྲིད་ཁྱེད་ཀྱི་ཉེན་སྲུང་མེད་པའི་བྱ་ཐབས་བེད་སྤྱད་དེ་ཨེ་མལ་དང་མྱུར་འཕྲིན། དེ་བཞིན་[*VoIP*](/bo/glossary#VoIP)བརྒྱུད་སྐད་ཆ་བཤད་པ་ཡིན་ན་ཡི་གེ་དང་ཁ་པར་བཏང་པ་ལས་ཉེན་ཁ་ཆེ་བ་ཡོད།  གང་ཡིན་ཞེ་ན། ཁྱད་ཆོས་ཕུན་སུམ་ཚོགས་པོ་ཡོད་པའི་གློག་ཀླད་དེ་ཚོས་རང་འགུལ་ངང་གནས་ཚུལ་གཏོང་མཁན་དང་གཏོང་ཡུལ་གྱི་མི། དེ་བཞིན་གནད་འགག་ཆེ་བའི་ཚིག་ཁག་ངོས་བཟུང་སྟེ་རྩད་གཅོད་གཏོང་ཐུབ་ཀྱི་ཡོད། གདོད་མའི་སྤྱི་ཚོགས་ཀྱི་གནས་ཚུལ་བརྒྱུད་ལམ་དེ་ཚོ་ཡང་བལྟ་སྲུང་ནན་པོ་བྱེད་ཡག་ལ་གཅིག་མཚུངས་མཐུན་རྐྱེན་དེ་འདྲ་ཚང་དགོས། ཡིན་ནའང་། གལ་སྲིད་ཁྱེད་ཀྱི་སྔོན་འགོག་ཁ་ཤས་བྱས་པ་ཡིན་ན་དེ་སྒྲུབ་ཀྱི་མ་རེད། གང་ཡིན་ཞེ་ན། སྔོན་མ་རྒྱལ་ཁབ་ཀྱི་དམག་མི་དང་གསང་བའི་ལས་ཁུངས་ཁོ་ན་ལ་ཡོད་པའི་གནས་ཚུལ་ཉེན་སྲུང་གི་བྱ་ཐབས་དེ། དུས་དེང་སང་ཁྱེད་ཀྱི་དྲ་རྒྱའི་བརྒྱུད་ལམ་ཀྱི་བཀོལ་སྤྱོད་དང་བརྡ་ཚིག་གི་ནུས་པར་བརྟེན་གནས་ཚུལ་ག་རེ་ཡིན་ཀྱང་ཉེན་སྲུང་བྱེད་ཐུབ་ཀྱི་ཡོད། 

སློབ་ཚན་འདིའི་ནང་འགྲེལ་བརྗོད་ཞུས་ཡོད་པའི་ལམ་སྟོན་ཁག་ལ་གཟིགས་ཏེ་མཉེན་ཆས་ཁག་འཚོལ་ཞིབ་ཀྱིས་ལག་ལེན་བསྟར་བ་ཡིན་ན། ཁྱེད་རང་གི་གནས་ཚུལ་ཁག་ཉེན་སྲུང་བྱེད་ཡག་ལ་ཕན་ཐོགས་ངེས་ཅན་ཞིག་ཡོང་གི་རེད། དེ་ཡང་།  [*RiseUp*](/bo/glossary#RiseUp)ཨེ་མལ་ཞབས་ཞུ་དང་ [*OTR*](/bo/glossary#OTR),  [*Pidgin*](/bo/glossary#Pidgin), Mozilla [*Firefox*](/bo/glossary#Firefox), [*Enigmail*](/bo/glossary#Enigmail), Mozilla [*Thunderbird*](/bo/glossary#Thunderbird) སོགས་ཀྱི་མཉེན་ཆས་འདི་རྣམས་ཀྱི་བྱ་ཐབས་ཁྱེད་ཀྱིས་བེད་སྤྱོད་གཏོང་ཐུབ་ན་གནས་ཚུལ་ཉེན་སྲུང་བྱེད་ཡག་ལ་ཕན་ཐོགས་ཆེན་པོ་ཡོད། ཡིན་ནའང་། ཁྱེད་རང་གིས་ཤེས་དགོས་པ་ཞིག་ལ་དྲ་ལམ་ཐོག་བཤད་པའི་སྐད་ཆ་ཁག་བརྒྱ་ཆ་བརྒྱ་ཐམ་པ་མཉེན་ཆས་འདི་ཚོས་ཉེན་སྲུང་བྱེད་ཐུབ་ཀྱི་མེད། ཁྱེད་ལ་ཉེན་ཁ་ཞིག་ག་དུས་ཡིན་ནའང་འཕྲད་ཀྱི་རེད། དེ་ཡང་། གློག་ཀླད་ཐོག་ཡོད་པའི་གློག་ཀླད་ཀྱི་མཇུག་སྒོ་འགྲམ་དུ་རྣ་ཅོག་ཉན་ནས་བསྡད་ཡོད་པའི་མི། དོ་སྣང་མ་བྱས་པར་བཏང་བའི་ཨེ་མལ་སོགས་ཀྱི་རྐྱེན་པས་ཉེན་ཁ་འདྲ་མིན་འཕྲད་ཀྱི་ཡོད། སློབ་ཚན་འདིའི་དམིགས་ཡུལ་གཙོ་བོ་ནི་ཁྱེད་ལ་དྲ་ཐོག་ཏུ་ཉེན་ཁ་འཕྲད་པ་ཁག་ཉུང་དུ་གཏོང་ཆེད་ཆེད་མངག་འཆར་འགོད་བྱས་ནས་བཀོད་སྒྲིག་བྱས་པ་ཞིག་ཡིན་པས་འདིར་དོ་སྣང་ངེས་པར་སྤྲོད་རྒྱུ་ནི་གལ་འགངས་ཆེན་པོ་ཞིག་ཡིན།

<div class="background" markdown="1">
ཁ་ལོཌི་ཡ་དང་ཕབ་ལོ་གཉིས་ནི་ལྷོ་ཨ་ཕེ་རེ་ཁའི་རྒྱལ་ཁབ་ནང་ཡོད་པའི་འགྲོ་བ་མིའི་ཐོབ་ཐང་ཐོག་ལས་ཀ་བྱེད་མཁན་གྱིས་གཞུང་འབྲེལ་མིན་པའི་ཚོགས་པ་ཞིག་ནང་ལས་ཀ་བྱེད་ཀྱི་ཡོད། ཁོང་གཉིས་ཀྱིས་ཟླ་བ་ཁ་ཤས་རིང་རྒྱལ་ཁབ་དེའི་དྲག་པོའི་དམག་དཔུང་གི་སྲིད་བྱུས་འོག་དམྱལ་བ་མི་ཡུལ་དུ་མྱོང་བ་ལྟར་མནར་གཅོད་མྱོང་མཁན་གྱིས་མི་ནས་བདེན་དཔང་ཚིག་ཐོ་ལེན་ཁར་ཕྱིན་པ་རེད། སྡུག་སྦྱོང་མྱོང་མཁན་མིའི་ས་ནས་རག་པའི་གནས་ཚུལ་ཁག་ཁོང་གཉིས་ཀྱི་ཉེན་སྲུང་བྱེད་ཀྱི་ཡོད། དགོས་མཁོ་ཅན་གྱི་གནས་ཚུལ་དེ་ཚོ་བསྐྱར་ལེན་ཐེངས་མང་བྱེད་ཡག་ཡོད་པའི་ (TrueCrypt) ནང་ནང་འཇུག་བྱས་ཏེ་དུམ་བུ་འདྲ་མིན་བཟོས་ཏེ་གསོག་འཇོག་བྱེད་ཀྱི་ཡོད། རྒྱལ་ཁབ་དེའི་མི་མང་ཚོས་སྡུག་སྦྱོང་མནར་སྤྱོད་ཇི་ལྟར་མྱོང་གི་ཡོད་མེད་སྐོར་གནས་ཚུལ་སྤེལ་དགོས་ཀྱི་ཡོད་ན། ཁོང་གཉིས་ཀྱིས་རྒྱལ་ཁབ་གཞན་དག་ནང་ཡོད་པའི་ལས་རིགས་གཅིག་པའི་ལས་རོགས་ཚོའི་བསམ་ཚུལ་ལེན་རྒྱུ་ནི་གལ་འགངས་ཆེན་པོ་ཞིག་ལ་ངོས་འཛིན་བྱེད་ཀྱི་ཡོད། ཁོང་ཚོས་སོ་སོའི་མིང་དང་སྡོད་གནས་ཁ་བྱང་མ་བཤད་པ་མ་ཟད་ཨེ་མལ་དང་སྐད་ཆ་བཤད་ནས་བྲིས་པའི་འཕྲིན་ཐུང་ཁག་ཀྱང་གསང་ཉར་བྱེད་ཀྱི་ཡོད། གནས་ཚུལ་ཉེན་སྲུང་བྱེད་རྒྱུ་གལ་ཆེན་པོ་ཡིན་པའི་སྐོར་ལ་ཚོགས་འདུ་ཚོགས་རྗེས། ཁལོ་ཀྲི་ཡ་ཡིས་ཚོགས་ཞུགས་པ་ཚོར་དྲི་བ་ཡོད་དམ་ཅེས་སྐད་ཆ་དྲིས་སོང་། 
</div>


### ཁྱེད་རང་གིས་སློབ་ཚན་འདི་ནས་ག་རེ་ཤེས་ཀྱི་རེད་དམ། ###

- ག་རེ་བྱས་ནས་དྲ་ཐོག་གི་ཨེ་མལ་དང་མྱུར་འཕྲིན་གྱི་བརྡ་འཕྲིན་གཏོང་ས་ཁག་བཙན་པོ་མེད་དམ།
- ཇི་ལྟར་ཨེ་མལ་གྱི་ཁ་བྱང་གསར་པ་དང་བཙན་པོ་ཞིག་བཟོ་དགོས་སམ།
- ད་ལྟའི་ཨེ་མལ་གྱི་ཁ་བྱང་ཉེན་སྲུང་ཡར་རྒྱས་ཇི་ལྟར་གཏོང་དགོས་སམ།
- ཇི་ལྟར་བཙན་པོ་ཡོད་པའི་མྱུར་འཕྲིན་གྱི་བརྡ་འཕྲིན་ཞབས་ཞུ་བེད་སྤྱོད་གཏོང་དགོས་སམ།
- གལ་སྲིད་མི་གཞན་ཞིག་གིས་ཁྱེད་རང་གི་ཨེ་མལ་བལྟ་ཀློག་བྱེད་ཀྱི་ཡོད་ན་ག་རེ་བྱེད་དགོས་སམ།
- ཇི་ལྟར་ཨེ་མལ་གྱི་ཐོག་ཡིག་འབྲེལ་བྱེད་མཁན་དེ་སུ་ཡིན་མིན་ངོས་འཛིན་བྱེད་སྟངས།




---

lang: bo
community: guide
type: tactics
legacy: True
child: True
weight: 1
depth: 3
title: Securing your email

---

ཁྱེད་ཀྱི་ཨེ་མལ་ཉེན་སྲུང་ཡར་རྒྱས་གོང་འཕེལ་ཡོང་ཡག་ལ་ཐབས་ལམ་ཁ་ཤས་ཤིག་ཡོད། དང་པོ་ཁྱེད་ཀྱི་ཨེ་མལ་གཏོང་ས་དེར་ཁྱེད་ཀྱི་ཡི་གེ་དེ་ཀློག་ཐུབ་པ་ཞིག་བསྐུར་ཞིག་བསྐུར་དགོས། འདི་གང་འདྲ་སེ་བྱེད་དགོས་མིན་ནི་[*ཁྱེད་ཀྱི་ཨེ་མལ་འཕྲིན་ཐུང་ཁག་ཇི་ལྟར་མི་གཞན་གྱི་མ་ཤེས་པའི་ཆེད་གསང་ཉར་བྱེད་དགོས་སམ*](/bo/chapter_7_1#Keeping_your_webmail_private)ཞེས་པ་དང་ཡང་ན་གཤམ་དུ་འགྲེལ་བརྗོད་ཞུས་པའི་ཉེན་སྲུང་དུ་མ་ཡོད་པའི་ཨེ་མལ་ཁ་བྱང་ཁག་ཇི་ལྟར་སྤྱོད་ཐབས་ཞེས་པའི་གནད་དོན་ཁག་ལ་གཟིགས་ན་མཁྱེན་ཐུབ། གཞི་རྩའི་རྨང་གཞི་དེ་ལས་ཏོག་ཙམ་རྒྱ་ཆེ་རུ་བཏང་བ་ཡིན་ན་མཚམས་རེ་ཁྱེད་ཀྱི་ཨེ་མལ་གྱི་འབྲེལ་ལམ་བརྒྱུད་ཡི་གེ་དེ་དངོས་གནས་ཁྱེད་ཀྱིས་བཏང་ཡོད་མེད་དང་ཡང་ན་མི་གཞན་གྱིས་ཁྱེད་རང་གི་མིང་བེད་སྤྱད་དེ་བཏང་ཡོད་མེད་ཀྱི་གནས་ཚུལ་སོགས་ངོ་རྟགས་ཡག་པོ་ཆོད་ཀྱི་ཡོད། དེ་ལྟ་བུའི་ཐབས་ལམ་དེ་ལམ་ལྷོང་ཡོང་ཡག་ལ སློབ་ཚན་བདུན་པའི་བཞི་པ་སྟེ་[*ཡར་ཐོན་ཅན་གྱི་ཨེ་མལ་ཉེན་སྲུང་བྱེད་སྟངས་ཞེས་པའི་སོ་སོའི་ཨེ་མལ་གྱི་འཕྲིན་ཐུང་འཁྲུལ་མེད་ངོས་འཛིན་དང་བརྡ་ཚིག་འཕོ་འགྱུར་བྱེད་སྟངས་*](/bo/chapter_7_4#Encrypting_and_authenticating_individual_email_messages)ཞེས་པར་གཟིགས་ན་མཁྱེན་ཐུབ།

གལ་སྲིད་ཁྱེད་ཀྱི་ཨེ་མལ་གྱི་ཉེན་སྲུང་དོ་དམ་མི་གཞན་གྱིས་འཕྲོག་འདུག་བསམ་ན་དེ་ལས་སྐྱོབ་ཐབས་ཀྱི་ཐབས་ལམ་ཁག་[*གཤམ་དུ་འགྲེལ་བརྗོད་ཞུས་*](/bo/chapter_7_2)ཡོད་པས་ཁྱེད་ཀྱིས་གཟིགས་ན་མཁྱེན་ཐུབ། 

ཁྱེད་ཀྱིས་ཤེས་དགོས་པ་ཞིག་ལ་ཉེན་སྲུང་བྱས་ཡོད་པའི་ཨེ་མལ་དེ་ཚོ་སོ་ཉུལ་དྲ་རྒྱ་དང་དུས་དུས་སུ་དྲ་ཐོག་བརྒྱུད་མི་གསུམ་པ་ཞིག་ལ་བསྡུ་འཇུག་བྱས་ནས་བཏང་བ་ཡིན་ན་ཁྱེད་ཀྱིས་བཏང་བའི་ཨེ་མལ་དེ་ཚོ་མི་གཞན་གྱིས་དོ་དམ་བྱེད་ཡག་ལ་ཉེན་ཁ་ཡོད། དེའི་སྐོར་ལ་ཞིབ་ཕྲ་སློབ་ཚན་དང་པོའི་བརྗོད་དོན་[*ཁྱེད་ཀྱི་གློག་ཀླད་མཉེན་ཆས་རྫུན་མ་དང་གློག་ཀླད་མཁས་པའི་གཡོ་བྱུས་ལས་སྐྱོབ་ཐུབ་བམ་*](/bo/chapter-1)དང་སློབ་ཚན་གསུམ་པའི་བརྗོད་དོན་ཏེ་[*ཇི་ལྟར་གསང་ཡིག་བཙན་པོ་བཟོ་སྟངས་དང་ཉར་འཚག་བྱེད་སྟངས*](/bo/chapter-3) ཞེས་པ་འདི་གཉིས་ཀྱི་ནང་དོན་ཁག་ལ་ཁྱེད་ཀྱིས་མཐིལ་ཕྱིན་སློབ་སྦྱོང་བྱས་ན་མཁྱེན་ངེས་ཡིན་པས་གཤམ་དུ་གཟིགས་རོགས། 


### ཁྱེད་ཀྱི་དྲ་འབྲེལ་ཡི་གེ་ཁག་ཁེ་གཙང་ཉར་འཚག་བྱེད་སྟངས། ###

དྲ་རྒྱ་ནི་གུ་ཡངས་ཀྱི་འབྲེལ་ལམ་བྱེད་ས་ཞིག་ཡིན་པ་གང་ཞིག་ཡི་གེ་ཀློག་བདེ་པོའི་ངང་མི་གཞན་ལ་མཁོ་སྤྲོད་བྱེད་ཀྱི་ཡོད། གལ་སྲིད་ཨེ་མལ་གྱི་འཕྲིན་ཐུང་དཀྱུས་མ་ཞིག་གཏོང་ས་དེར་ཏག་ཏག་མ་འབྱོར་བར་ལམ་ཁར་འགོག་རྐྱེན་འཕྲད་པ་ཡིན་ནའང་དེའི་ནང་དོན་དཀའ་ངལ་གཅིག་ཀྱང་མེད་པའི་ཐོག་བལྟ་ཀློག་བྱེད་ཐུབ་ཀྱི་ཡོད། དྲ་རྒྱ་ནི་འཛམ་གླིང་ཀུན་ཁྱབ་ནང་བེད་སྤྱོད་གཏོང་གི་ཡོད་དུས་འབྱོར་ས་དེར་མ་འབྱོར་བར་ལམ་ཁར་འགོག་རྐྱེན་མང་པོ་ཞིག་འཕྲད་ཀྱི་ཡོད། གང་ཡིན་ཞེ་ན། འཛམ་གླིང་ནང་ཡོད་པའི་མི་མང་པོས་དྲ་རྒྱ་བཀོལ་སྤྱོད་བྱེད་ཀྱི་ཡོད་དུས་འགྲོ་ལམ་ཁག་ལ་མཚམས་རེ་འགོག་རྐྱེན་འཕྲད་ཀྱི་ཡོད། ཁྱེད་རང་གི་ཨེ་མལ་གཏོང་ས་དེར་མ་འབྱོར་གོང་ཁྱེད་རང་གི་*དྲ་རྒྱའི་བརྒྱུད་ལམ་མཁོ་སྤྲོད་བྱེད་མཁན་[*ISP*](/bo/glossary#ISP)*དེའི་སར་འབྱོར་གྱི་ཡོད། དེ་དང་ཕྱོགས་མཚུངས་ཡི་གེ་དེ་མཁོ་སྤྲོད་མ་བྱས་གོང་འབྱོར་ས་དེ་མཐའ་མ་ཆགས་ཀྱི་ཡོད། ཁྱེད་ཀྱིས་སྔོན་འགོག་མ་བྱས་ན་ཡི་གེ་དེ་ཚོ་མིས་ཀློག་པའམ་ཡང་ན་མཉམ་སྲེ་བྱེད་སྲིད་པ་ཞིག་ཡིན་པས་གཟབ་གཟབ་བྱེད་དགོས། 

<div class="background" markdown="1">
ཕེབ་ལོ། ངས་ཁྱེད་རང་གི་ཕྱག་སྦྲེལ་དང་སྐད་ཆ་བཤད་དུས་མོ་རང་གིས་མཚམས་རེ་མོ་རང་དང་ལས་རོགས་ཚོས་གནད་འགག་ཆེ་བའི་ཡིག་ཆ་ཁག་ཨེ་མལ་ནང་ཡོད་པའི་ཟིན་བྲིས་ཡིག་སྣོད་ཐོག་བཞག་གི་ཡོད་པ་མ་ཟད་གསང་ཡིག་ཀྱང་གཅིག་བེད་སྤྱོད་གཏོང་གི་ཡོད་པའི་འགྲེལ་བརྗོད་བྱེད་ཀྱི་འདུག གནས་ཚུལ་དེ་གོ་དུས་ང་ཏོག་ཙམ་ཡ་མཚན་སྐྱེས་བྱུང་། ཡིན་ནའང་། དེ་ལས་ཀ་བྱེད་ཀྱི་རེད་དམ། ངས་བཤད་ཡག་བྱས་ན་གནས་ཚུལ་དེ་ཚོ་མི་གཞན་གྱིས་ཀློག་མ་ཐུབ་པའི་འགན་སྲུང་བྱེད་ཐུབ་བམ། གང་ཡིན་ཞེ་ན། མི་གཞན་ལ་གནས་ཚུལ་དེ་བཏང་མེད། 

ཁལོ་ཀྲི་ཡ། ཁྱེད་རང་གི་གློག་ཀླད་ནང་ཡོད་པའི་ཨེ་མལ་ལམ་ཡང་ན་ (draft) གང་འདྲ་ཞིག་ཡིན་རུང་དེའི་ནང་དོན་ཁག་དྲ་ལམ་བརྒྱུད་ཁྱེད་རང་ལ་བཏང་ཡོད་པས་བལྟ་ཀློག་བྱེད་ཐུབ་ཀྱི་ཡོད། དེ་མིན་ན་ཁྱེད་རང་གི་གློག་ཀླད་ཀྱི་ངོ་གདོང་ཐོག་མངོན་ཐུབ་ཀྱི་མ་རེད། རེད་པཱ། གལ་སྲིད་མི་ཞིག་གིས་ཁྱེད་རང་ལ་ཉུལ་ཞིབ་བྱེད་ཀྱི་ཡོད་ན། ཁོང་ཚོས་ཁྱེད་རང་གི་ཨེ་མལ་བརྟག་ཞིབ་བྱེད་པ་ཙམ་མ་ཟད་ཁྱེད་ཀྱིས་ཕར་ཚུར་བཏང་བའམ་འབྱོར་བའི་རིགས་ཀྱི་བལྟ་ཀློག་ཐུབ་པའི་གནས་ཚུལ་ཁག་འཚག་སེལ་བྱེད་ཀྱི་ཡོད། དྲ་ཐོག་གི་ཁ་བྱང་གཅིག་ཁོ་ན་བེད་སྤྱོད་གཏོང་མཁན་གྱི་མི་དེ་ཚོ་དྲ་ཐོག་ཏུ་ཞུགས་པ་ཡིན་ན་གཡོ་བྱུས་དེས་ལས་ཀ་བྱེད་ཐུབ་ཀྱི་མ་རེད་ལ་དྲ་ཐོག་ཁ་བྱང་ཁག་ཁག་དེ་འདྲ་བཟོས་ཏེ་མི་གཞན་ལ་ཡི་གེ་གཏོང་དགོས་དོན་ཀྱང་མེད། 

</div>

ཁྱེད་རང་གི་དྲ་ལམ་དང་དྲ་རྒྱ་བལྟ་ས་དེར་ངེས་པར་ཉེན་སྲུང་གང་ཐུབ་ཐུབ་བྱེད་རྒྱུ་ནི་གནད་འགག་ཆེན་པོ་ཞིག་ཡིན། དེ་ཡང་། ཁྱེད་རང་གི་གསང་ཡིག་གམ་ཡང་ན་དྲ་རྒྱའི་ནང་དངུལ་ཁང་གི་ཤོག་བྱང་བཀོལ་སྤྱོད་བྱེད་དུས་ཡང་སེ་ཉེན་སྲུང་བྱེད་དགོས་པ་འདི་འདྲ་ཆགས་ཀྱི་རེད། དེ་ལམ་ལྷོང་ཡོང་ཡག་ལ་ཉེན་མེད་སྒོར་ལེབ་ཕྲ་མོ་ Secure Sockets Layer [*SSL*](/bo/glossary#SSL) ཞེས་པའི་བརྡ་ཚིག་འཕོ་འགྱུར་གྱི་འཕྲུལ་ཆས་འདི་བེད་སྤྱོད་བྱས་པ་ཡིན་ན་ཉེན་སྲུང་བྱེད་ཐུབ་ཀྱི་ཡོད། ཁྱེད་རང་གིས་ཉེན་མེད་སྒོར་ལེབ་ཕྲ་མོ་བེད་སྤྱོད་བྱེད་ཀྱི་ཡོད་མེད་ནི་དྲ་རྒྱའི་བཀག་སྡོམ་ཁ་བྱང་ལ་བརྟག་ཞིབ་ནན་པོ་བྱས་ན་མཁྱེན་ངེས་ཡིན་པས་དེར་གཟིགས་རོགས། 

དྲ་རྒྱ་མང་ཆེ་བ་**HTTP** ཡི་ཡི་གེ་འདི་བརྒྱུད་འགོ་འཛུགས་བྱེད་ཀྱི་ཡོད་པས་གཤམ་དུ་གཟིགས་ན་མཁྱེན་ཐུབ།

![](/sites/securitybkp.ngoinabox.org/files/u7/01.png)

ཉེན་སྲུང་ཡོད་པའི་དྲ་རྒྱ་ཁག་ཁྱེད་རང་གིས་གཟིགས་དུས་**HTTPS** ཡི་གེས་འགོ་འཛུགས་བྱེད་ཀྱི་ཡོད་པ་མཁྱེན་གྱི་རེད།

![](/sites/securitybkp.ngoinabox.org/files/u7/02.png)

དེའི་མཐའ་མ་དེར་ཡོད་པའི་ཡི་གེ་ **S** དེས་ག་རེ་མཚོན་ནམ་ཞེ་ན། ཁྱེད་རང་གི་གློག་ཀླད་ཀྱི་ཉེན་སྲུང་ཡོད་པའི་དྲ་རྒྱ་ཁ་ཕྱེ་ཡོད་པ་མཚོན་གྱི་ཡོད། ཁྱེད་རང་གིས་བལྟ་ཀློག་བྱེད་བཞིན་པའི་དྲ་རྒྱའི་ངོ་གདོང་གི་ཞབས་ལ་ཁ་བྱང་བཀག་སྡོམ་མམ་ཡང་ན་གནས་བབས་བཀག་སྐོམ་གང་རུང་གི་སྒོ་ལྕགས་མཚོན་རྟགས་དེ་ཧ་གོ་གི་རེད། འདི་དག་ནི་ཁྱེད་རང་གི་དྲ་རྒྱའི་དོ་དམ་ཁག་ལ་ཚོད་འཛིན་བྱེད་མཁན་སུ་ཡིན་མིན་གྱི་ཁུངས་སྣེ་ཞིག་ཡིན་པས་ཁྱེད་ཀྱི་དྲ་རྒྱ་དེ་ཚོ་ངེས་པར་དུ་གཟིགས་རྒྱུ་མ་བརྗེད་པ་བྱེད་དགོས། 

གསང་ཡིག་དང་དཔལ་འབྱོར་འཕོ་ལེན་བྱེད་ཡག་ལ་བརྡ་ཚིག་འདི་ལྟ་བུ་ནི་དྲ་ཐོག་ཏུ་ཡོད་པའི་འཕྲིན་ཐུང་ཁག་ཉེན་སྲུང་བྱེད་ཡག་ལ་མེད་དུ་མི་རུང་བ་ཞིག་ཡིན་པས་ཁྱེད་ཀྱིས་ངེས་པར་བཀོལ་སྤྱོད་བྱེད་དགོས། ཡིན་ནའང་། དྲ་རྒྱ་མང་པོ་ཞེ་པོ་ཞིག་གིས་ཉེན་སྲུང་བྱ་ཐབས་དེ་མཁོ་སྤྲོད་བྱེད་ཀྱི་མེད་པར་བརྟེན་**HTTPS** ཞེས་པའི་ཡི་དེ་འདི གློག་ཀླད་ཐོག་ཕབ་ཏེ་བཀོལ་སྤྱོད་བྱེད་དགོས། ཁྱེད་རང་དྲ་ཐོག་ཏུ་ཞུགས་ཏེ་ཨེ་མལ་ཀློག་པའམ་གཏོང་བ་སོགས་མ་བྱས་གོང་ངེས་པར་གློག་ཀླད་ཀྱི་དྲ་ལམ་ཡག་པོ་ཡོད་མེད་བརྟག་ཞིབ་བྱེད་དགོས། 

ཁྱེད་རང་གི་ཉེན་མེད་དྲ་ཐོག་ཁ་བྱང་བརྒྱུད་གནས་ཚུལ་བལྟ་ཀློག་བྱེད་དུས་དེ་[*ནུས་མེད་རེད་བཞག་ཅེས་དྲ་ཐོག་ནས་ཉེན་བརྡ་*](/bo/glossary#Security_certificate)གཏོང་གི་ཡོད་ན་དེར་གཟབ་གཟབ་བྱེད་དགོས། གང་ཡིན་ཞེ་ན། མི་གཞན་ཞིག་གིས་ཁྱེད་རང་གི་དྲ་ལམ་གྱི་གནས་ཚུལ་དང་འཕྲིན་ཐུང་ཁག་ལ་ཚོད་འཛིན་བྱེད་ཀྱི་ཡོད་པ་གསལ་སྟོན་བྱེད་ཀྱི་ཡོད། མཐའ་དོན་གལ་སྲིད་ཁྱེད་རང་གིས་དྲ་ཐོག་བརྒྱུད་གནས་ཚུལ་ཁག་མི་གཞན་ལ་བཤད་རེས་བྱེད་ཀྱི་ཡོད་ན་ངེས་པར་ཁྱེད་རང་གི་དྲ་ལམ་དེ་མྱུར་པོ་དང་ཁུངས་གང་དག་པོ་དགོས། ངས་བྱས་ན་ཁྱེད་རང་གི་གློག་ཀླད་ནང་ Mozilla [*Firefox*](/bo/glossary#Firefox)དང་དེའི་ཉེན་སྲུང་དང་འབྲེལ་བ་ཡོད་པའི་མཉེན་ཆས་ཁག་ནང་འཇུག་བྱེད་ཐུབ་ན་དགེ་མཚན་ཆེན་པོ་ཡོད།

<div class="getstarted" markdown="1">
Hands-on: Get started with the [*Firefox with add-ons - Secure Web Browser Guide*](/en/firefox_main)
</div>			

<div class="background" markdown="1">
ཕེབ་ལོ།  ང་ཚོ་མཉམ་དུ་སྙན་ཐོ་འདིའི་ནང་མཉམ་ཞུགས་བྱེད་མཁན་གྱི་མི་དེ་ལས་ཁུངས་ནང་མེད་དུས། ཁོ་རང་གི་ཡཧོ་དྲ་རྒྱ་བེད་སྤྱོད་གཏོང་གི་འདུག ཡང་མི་གཞན་དག་ཞིག་གིས་ཧོ་ཀྲི་མལ་བེད་སྤྱོད་གཏོང་གི་འདུགགལ་སྲིད་ངས་མི་དེ་ཚོར་འཕྲིན་ཐུང་བཏང་བ་ཡིན་ན་མི་དེ་ཚོས་དེ་ཀློག་ཐུབ་ཀྱི་རེད་དམ།

ཁལོ་ཀྲི་ཡ། (Yahoo) དང་ (Hotmail) དེ་བཞིན་དྲ་རྒྱ་གཞན་པ་མཁོ་སྤྲོད་བྱེད་མཁན་ཚོར་མི་གཞན་གྱིས་སོ་སོའི་གནས་ཚུལ་མ་ཤེས་པའི་ཆེད་རང་སྲུང་བྱེད་ཡག་མེད། དེར་བརྟེན། དཀའ་སྡུག་མྱོང་བཞིན་པའི་མི་ཚོའི་གནས་སྟངས་མི་གཞན་བརྗོད་སའི་གར་སྟེགས་ཀྱི་དྲ་རྒྱ་ཁུངས་བཙན་པོ་ཞིག་ངེས་པར་བཀོལ་སྤྱོད་བྱེད་དགོས།

</div>		

### ཉེན་མེད་ཨེ་མལ་ཁ་བྱང་ལ་མང་ཙམ་འཇུག་སྟངས། ###

དྲ་རྒྱ་ཁ་ཤས་ཤིག་གིས་ཇི་ལྟར་ཨེ་མལ་ཉེན་སྲུང་བྱེད་དགོས་མིན་གྱི་མཐུན་རྐྱེན་སྦྱོར་གྱི་ཡོད། (Yahoo) དང་ (Hotmail) གྱིས་ཉེན་མེད་དྲ་ལམ་བརྒྱུད་གསང་ཡིག་ཁོ་ན་ཉེན་སྲུང་བྱེད་པ་ལས་འཕྲིན་ཐུང་བཏང་བ་དང་འབྱོར་བ་ཁག་འགན་སྲུང་བྱེད་ཐུབ་ཀྱི་མེད། དེ་དང་ཕྱོགས་མཚུངས་ (Yahoo) དང་ (Hotmail) དེ་བཞིན་རིན་མེད་དྲ་རྒྱ་མཁོ་སྤྲོད་བྱེད་མཁན་ཚོས་ཁྱེད་རང་གི་གློག་ཀླད་ཀྱི་ [*IP address*](/bo/glossary#IP_address) ཁ་བྱང་བརྒྱུད་ཁྱེད་ཀྱིས་འཕྲིན་ཐུང་བཏང་བ་ཁག་བརྟག་ཞིབ་བྱེད་ཐུབ་ཀྱི་ཡོད།

ཇི་མལ་ཁ་བྱང་ཡོད་པའི་མི་ཚོས་ཨེ་མལ་ཁ་ཕྱེ་བ་དང་ཁ་རྒྱག་དུས་ཉེན་སྲུང་གི་དྲ་ལམ་བེད་སྤྱོད་གཏོང་གི་ཡོད། དེ་ཡང་བཀག་སྡོམ་གྱི་ཁ་བྱང་བརྒྱུད་'https'བཀོལ་སྤྱོད་བྱས་ཏེ་ཉེན་སྲུང་དྲ་རྒྱར་འཇུག་གི་ཡོད། ཇི་མལ་ནི་ Yahoo  ཡང་ན་ Hotmail དང་མི་འདྲ་བར་འཕྲིན་ཐུང་གཏོང་ཡུལ་དེར་གློག་ཀླད་ཀྱི་[*IP address*](/bo/glossary#IP_address)ཁྲོམ་བསྒྲགས་བྱེད་ཀྱི་མེད། ཡིན་ནའང་། ཁྱེད་རང་གི་གནད་འགག་དང་གསང་དགོས་པའི་གསང་གནས་ཁག་ (Google) གྱིས་ཉེན་སྲུང་བྱེད་ཀྱི་རེད་བསམ་ནས་ཡིད་ཆེས་བྱས་ཏེ་སྡོད་རྒྱུ་མེད། (Google) གྱི་བརྡ་འཕྲིན་བཀོལ་སྤྱོད་བྱེད་ཡག་གི་རང་དབང་ལ་གཞུང་གིས་བཀལ་འཁྲོལ་ཐོབ་དགོས་ཀྱི་ཡོད་དུས་དྲ་རྒྱ་དེ་བེད་སྤྱོད་གཏོང་མཁན་གྱི་འཕྲིན་ཐུང་གི་ནང་དོན་ཁག་ལ་དགོས་པ་རྒྱུ་མཚན་མང་པོ་ཞིག་བལྟས་ཏེ་ཚོད་འཛིན་གྱིས་ཐོ་འགོད་དང་འཚག་སེལ་བྱེད་ཀྱི་ཡོད། (Google) དྲ་རྒྱའི་རང་སྲུང་བྱ་ཐབས་སྐོར་ལ་ཤེས་རྟོགས་བྱེད་དགོས་ན་སློབ་ཚན་བདུན་པའི་ལྔ་པ་སྟེ་[***བསྐྱར་སྦྱོང་***](/bo/chapter_7_5)ངམ་བསྐྱར་ཀློག་ཞེས་པ་དེར་གཟིགས་ན་མཁྱེན་ཐུབ།

གལ་སྲིད་ཁྱེད་ཀྱིས་བཟོ་ཐུབ་ན་[*https://mail.riseup.net*](https://mail.riseup.net) དྲ་ཐག་འདི་བརྒྱུད་ལོངས་ཤོག་[*RiseUp*](/bo/glossary#RiseUp)ཞེས་པའི་ཨེ་མལ་ཁ་བྱང་ཞིག་བཟོ་དགོས། དྲ་རྒྱ་འདིས་འཛམ་གླིང་གང་སར་ཡོད་པའི་རང་དབང་འཐབ་རྩོད་བྱེད་མཁན་ཚོར་ལས་སླ་པོའི་ཐོག་ནས་ཨེ་མལ་མཁོ་སྤྲོད་བྱེད་ཐུབ་པ་མ་ཟད་དྲ་རྒྱ་ཁག་ཏུ་གསོག་འཇོག་བྱས་ཡོད་པའི་ཁོང་ཚོའི་གནས་ཚུལ་ཁག་ཉེན་སྲུང་བྱེད་ཐུབ་ཀྱི་ཡོད། ཁོང་ཚོས་དེ་ལྟ་བུའི་ཉེན་མེད་ཉེན་སྲུང་བྱེད་ཡག་གི་དྲ་རྒྱ་དེ་རེ་སྒུག་རྒྱུན་རིང་བྱས་ཡོད། (Google) དང་མ་འདྲ་བ་དྲ་རྒྱ་དེ་བཀོལ་སྤྱོད་བྱེད་མཁན་ཚོར་རང་སྲུང་དོ་དམ་ཤུགས་ཆེ་ཡོད་དུས་ཉིན་ཞིག་བྱ་ཐབས་དེ་ཚོར་དཀའ་ངལ་འཕྲད་སྲིད་པ་ཞིག་ཡིན། ལོངས་ཤོག་ཞེས་པའི་ཨེ་མལ་ཁ་བྱང་གསར་པ་ཞིག་བཟོ་དགོས་ན་ངེས་པར་བརྡ་ཚིག་གཉིས་དགོས་ཀྱི་ཡོད། བརྡ་ཚིག་འདི་གཉིས་ནི་ལོངས་ཤོག་[*RiseUp*](/bo/glossary#RiseUp)ཨེ་མལ་ཁ་བྱང་ཡོད་མཁན་གྱི་མི་སུས་སྤྲད་ཀྱང་འགྲིག་གི་ཡོད། གལ་སྲིད་ཁྱེད་ལ་དེབ་འདིའི་ངོ་བཤུས་ཡོད་པ་ཡིན་ན་མགྲོན་འབོད་བརྡ་ཚིག་དེ་གཉིས་འབྱོར་ངེས་ཡིན། དེ་མིན་ན་ཁྱེད་ལ་ལོངས་ཤོག་[*RiseUp*](/bo/glossary#RiseUp)དྲ་རྒྱ་བེད་སྤྱོད་གཏོང་མཁན་གཉིས་དགོས་པ་མ་ཟད་རེ་རེས་ཁྱེད་ལ་བརྡ་ཚིག་རེ་གཏོང་དགོས་པ་ཆགས་ཀྱི་རེད།

<div class="getstarted" markdown="1">
Hands-on: Get started with the [*RiseUp  - Secure Email Service Guide*](/en/riseup_main)
</div>	

ཇི་མལ་དང་ལོངས་ཤོག་[*RiseUp*](/bo/glossary#RiseUp)དྲ་རྒྱ་གཉིས་ནི་དྲ་རྒྱ་ཙམ་མ་ཡིན་པར་དེ་ལས་ལྷག་པའི་ལས་ཀ་བྱེད་ཀྱི་ཡོད། དེ་ཚོ་ Mozilla [*Thunderbird*](/bo/glossary#Thunderbird)ཀྱི་དྲ་རྒྱ་བརྒྱུད་[***སློབ་ཚན་བདུན་པའི་བཞི་པའི་***](/bo/chapter_7_4)ནང་འགྲེལ་བརྗོད་བྱས་ཡོད་པའི་ཡར་ཐོན་ཅན་གྱི་ཨེ་མལ་ཉེན་སྲུང་གི་བྱ་ཐབས་རམ་འདེགས་ཀྱིས་བཀོལ་སྤྱོད་བྱེད་ཐུབ་ཀྱི་ཡོད། ཁྱེད་རང་གི་ཨེ་མལ་མཁོ་སྤྲོད་བྱེད་མཁན་ཚོར་བརྡ་ཚིག་འཕོ་འགྱུར་གྱིས་དྲ་ལམ་མཐུད་རྒྱུ་ནི་ **HTTPS** ཡི་དྲ་ཐོག་ཉེན་སྲུང་བཀོལ་སྤྱོད་བྱས་པ་ལས་ལྷག་པ་ཡོད། གལ་སྲིད་ཁྱེད་ཀྱི་ཨེ་མལ་མཁོ་སྤྲོད་བྱེད་མཁན་ཚོའི་སྐོར་ལ་ཞིབ་ཕྲ་ཤེས་འདོད་ཡོད་ན་[***Thunderbird Guide***](/en/thunderbird_main)ཞེས་པའི་ལམ་སྟོན་ཤེས་བྱ་ཁག་ལ་གཟིགས་ན་མཁྱེན་ཐུབ། ཡིན་ནའང་། ཁྱེད་རང་གི་ཉུང་མཐར་འགྲོ་འོང་བྱེད་མཁན་གྱིས་དྲ་ཐོག་འཕྲིན་ཐུང་ཁག་ལ་བརྡ་ཚིག་བཀོད་པའམ་ཡང་ན་[*SSL*](/bo/glossary#SSL)བཟོ་བཀོད་བྱེད་དགོས།


<div class="background" markdown="1">
ཕེབ་ལོ། དེར་བརྟེན། ངས་ལོངས་ཤོག་གམ་ཡང་ན་ཇི་མལ་དྲ་རྒྱ་བཀོལ་སྤྱོད་བྱེད་དགོས་སམ། དེ་མིན་ན་ཉེན་མེད་ 'https' དྲ་འཇུག་ཁ་བྱང་འདི་བེད་སྤྱོད་གཏོང་དགོས་སམ།

ཁལོ་ཀྲི་ཡ། དེ་ཁྱེད་རང་ལ་རག་ལུས་ཡོད། ཡིན་ནའང་། ཁྱེད་རང་གི་ཨེ་མལ་མཁོ་སྤྲོད་བྱེད་ས་དེ་སུ་འདེམས་མིན་ལ་བསམ་གཞིགས་བྱེད་དགོས་པ་ཁ་ཤས་ཤིག་ཡོད། དང་པོ། དེ་ཚོས་ཁྱེད་རང་ལ་དྲ་ལམ་མྱུར་པོ་སྤྲོད་ཀྱི་འདུག་གམ། ཇི་མལ་གྱིས་སྤྲོད་ཀྱི་འདུག དེར་བརྟེན། དེ་གས་འགྲིག་གི་འདུག གཉིས་པ། ཁྱེད་རང་གི་འཛིན་སྐྱོང་གིས་ཁྱེད་རང་གི་ཨེ་མལ་དེ་མི་གཞན་ལ་མ་བཏང་བ་དང་མ་ཀློག་བར་ཁེ་གཙང་ཉར་འཚག་བྱེད་ཀྱི་རེད་བསམ་པའི་ཡིད་ཆེས་ཡོད་དམ། ཡིད་ཆེས་བྱེད་མིན་ནི་ཁྱེད་རང་ལ་རག་ལུས་ཡོད། མཐའ་མ། ཁྱེད་རང་གི་དྲ་རྒྱ་མཁོ་སྤྲོད་བྱེད་མཁན་དེ་ངོས་བཟུང་ནས་དང་ལེན་བྱེད་མིན་ནི་ཁྱེད་རང་ལ་རག་ལུས་ཡོད། སྐད་ཆ་གཞན་པ་ཞིག་བཤད་ན། རང་དབང་འཐབ་རྩོད་བྱེད་མཁན་ནང་སྐད་གྲགས་ཡོད་པའི་དྲ་རྒྱ་ལོངས་ཤོག་ཞེས་པ་འདི་བེད་སྤྱོད་བཏང་ན་ཁྱེད་ལ་ཉེན་ཁ་ཕྲད་ཀྱི་ཡོད་མེད་དང་ཡང་ན་ཇི་མལ་བེད་སྤྱོད་བཏང་ན་གནས་སྟངས་གང་འདྲ་ཆགས་མིན་ནི་ཁྱེད་རང་ལ་རག་ལུས་པ་མ་རེད་དམ།
</div>

ཁྱེད་རང་གིས་ཉེན་མེད་ཨེ་མལ་ཁ་བྱང་གང་འདྲ་ཞིག་བཀོལ་སྤྱོད་བྱེད་ཀྱི་ཡོད་ཀྱང་དེར་ཡི་གེ་གཏོང་མཁན་གཅིག་དང་འབྱོར་མཁན་མང་པོ་ཞིག་ཡོད་པ་སེམས་ནང་ངེས་དགོས། ཁྱེད་རང་དེ་བཀོལ་སྤྱོད་བྱེད་མཁན་ཞིག་ཡིན་པས་སོ་སོས་ཐག་གཅོད་བྱེད་དགོས། ཁྱེད་རང་གིས་ཨེ་མལ་བརྟན་པོའི་ངང་བེད་སྤྱོད་གཏོང་གི་ཡོད་ཀྱང་དེ་ཚོ་མི་གཞན་ལ་གཏོང་དུས་སམ་ཡང་ན་ཀློག་དུས་དེ་བཞིན་ལན་རྒྱག་དུས་ངེས་པར་སྔོན་འགོག་ག་རེ་བྱེད་མིན་ཐད་བསམ་གཞིགས་བྱེད་དགོས། དེ་ཙམ་མ་ཟད་ཁྱེད་རང་གི་ཨེ་མལ་མཁོ་སྤྲོད་བྱེད་ས་དེ་ག་པར་ཡིན་མིན་ཤེས་དགོས། རྒྱལ་ཁབ་ཁ་ཤས་ནང་རང་བཞིན་གྱིས་རྒྱལ་ཁབ་གཞན་པ་ལས་ཨེ་མལ་ལ་བལྟ་སྲུང་ནན་པ་བྱེད་ཀྱི་ཡོད། སྒེར་གྱི་གནས་ཚུལ་མཁོ་གཏོང་བྱེད་ཡག་ལ་རང་དབང་ཡོད་པའི་རྒྱལ་ཁབ་ཀྱིས་འགོ་འཛུགས་བྱས་ཡོད་པའི་ཉེན་མེད་ཨེ་མལ་གྱི་བརྒྱུད་ལམ་དེ་ཁྱེད་དང་འབྲེལ་ཡོད་ཚོས་བེད་སྤྱོད་ངེས་པར་གཏོང་ཐུབ་ན་ཕན་ཐོགས་ཆེན་པོ་ཡོད། གལ་སྲིད་ཁྱེད་ཀྱི་འཕྲིན་ཐུང་དེ་བཞིན་ཨེ་མལ་གཏོང་ཡུལ་དང་མཁོ་སྤྲོད་བྱེད་མཁན་ལ་མ་འབྱོར་བར་ལམ་ཁར་དཀའ་ངལ་འཕྲད་ཀྱི་ཡོད་ན། ཁྱེད་རང་གིས་མཁོ་སྤྲོད་བྱེད་མཁན་དྲ་རྒྱ་གཅིག་པ་གཅིག་གདམ་སྟེ་བེད་སྤྱོད་གཏོང་དགོས། [*RiseUp*](/bo/glossary#RiseUp)ལོངས་ཤོག་ཞེས་པའི་དྲ་རྒྱ་འདི་གདམ་ག་ཡག་པོ་ཞིག་ཡིན།


### ཁྱེད་ཀྱི་ཨེ་མལ་ཉེན་སྲུང་ཡར་རྒྱས་གོམ་སྟབས་ཇི་ལྟར་བྱེད་དགོས་མིན་གྱི་བྱ་ཐབས་ཁ་ཤས། ### 

- དུས་རྒྱུན་ཁྱེད་ཀྱི་མི་གཞན་ས་ནས་རེ་སྒུག་མ་བྱས་པར་འབྱོར་བའི་ཨེ་མལ་མཐུད་འཛར་དང་དོགས་གནས་ཡོད་པའི་གནས་ཚུལ་ཁག་ཁ་མ་ཕྱེ་བའི་གོང་ངེས་པར་གཟབ་གཟབ་བྱེད་དགོས། ཨེ་མལ་དེ་ལྟ་བུ་ཁྱེད་ཀྱིས་ཁ་ཕྱེ་དུས་ཁྱེད་ཀྱི་ཉེན་སྲུང་མཉེན་ཆས་དུས་ཐོག་དུས་འགྱང་བྱས་ཡོད་པ་མ་ཟད་དེས་ཉེན་བརྡ་ག་རེ་གཏོང་གི་ཡོད་མེད་ངེས་པར་བརྟག་ཞིབ་བྱེད་དགོས།
- མིང་མེད་མཉེན་ཆས་[*Tor*](/bo/glossary#Tor)འདི་ལྟ་བུ་བེད་སྤྱོད་ཇི་ལྟར་བྱེད་དགོས་མིན་ནི་སློབ་ཚན་བརྒྱད་པའི་ནང་འགྲེལ་བརྗོད་བྱས་ཡོད་པའི་བརྗོད་དོན་[***དྲ་ཐོག་ནང་བཀག་སྡོམ་དོ་དམ་མ་ཡོང་བ་དང་མིས་མ་ཤེས་པའི་ཆེད་རང་ཉིད་ཇི་ལྟར་དེའི་ནང་ཞུགས་ཐུབ་བམ***](/bo/chapter-8)ཞེས་པ་འདིས་མི་གཞན་གྱིས་ཁྱེད་རང་གི་དྲ་ལམ་དང་ཨེ་མལ་དོ་དམ་བདག་ཟུང་མ་བྱས་པའི་སྔོན་འགོག་བྱེད་ཐུབ་ཀྱི་ཡོད།  ཁྱེད་རང་གི་རྒྱལ་ཁབ་ནང་དྲ་རྒྱ་བཀོལ་སྤྱོད་བྱེད་ཡག་གི་རང་དབང་ཇི་ལྟར་ཡོད་མིན་ལ་བསམ་གཞིགས་བྱས་ཏེ། ཁྱེད་རང་གི་[*Tor*](/bo/glossary#Tor)དང་ཡང་ན་སློབ་ཚན་བརྒྱད་པའི་ནང་འགྲེལ་བརྗོད་ཞུས་ཡོད་པའི་ཉེན་མེད་ཨེ་མལ་མཁོ་སྤྲོད་བྱེད་མཁན་གྱི་དྲ་རྒྱ་[*RiseUp*](/en/glossary#RiseUp)ཡང་ན་ (Gmail) ལ་སོགས་ག་རེ་བེད་སྤྱོད་བྱེད་མིན་བསམ་བློ་གཏོང་དགོས།
- ཁྱེད་ཀྱི་ཨེ་མལ་གཏོང་ས་དེ་དང་དྲ་ཐོག་ཏུ་ཡོད་པའི་མི་ཚོས་ཁྱེད་ཀྱིས་བཏང་བའི་ཨེ་མལ་དེ་བལྟ་ཀློག་བྱས་ཀྱང་ཁོང་ཚོས་ཁ་བྱང་དེ་མ་ཤེས་པ་ཞིག་བཟོ་དགོས། དྲ་རྒྱའི་ཁ་བྱང་བཟོ་དུས་ཁྱེད་རང་གི་མིང་དང་ཡང་ན་ལས་ཀ་སོགས་འབྲེལ་བ་ཡོད་པའི་གནས་ཚུལ་བཀོད་དེ་བཟོ་རྒྱུ་མེད། དེ་ཡང་། ཁྱེད་རང་གི་[*IP address*](/bo/glossary#IP_address)ཤེས་བཅུག་མཁན་གྱི་དྲ་རྒྱ་ (Hotmail) དང་ (Yahoo) དེ་བཞིན་དེ་དང་འདྲ་བའི་དྲ་རྒྱ་ཁག་བེད་སྤྱོད་གཏོང་རྒྱུ་མེད།
- ཁྱེད་རང་གི་གློག་ཀླད་བེད་སྤྱོད་བྱེད་མཁན་སུ་ཡིན་མིན་ལ་བལྟས་ནས་ཨེ་མལ་དང་འབྲེལ་བ་ཡོད་པའི་འཕྲལ་སེལ་ཡིག་ཆ་ཁག་རྩ་མེད་བཟོ་རྒྱུ་ནི་དྲ་ཐོག་ནས་འབྱོར་བའི་ཨེ་མལ་ཉེན་སྲུང་བྱེད་ཡག་ལས་གལ་ཆེ་བ་ཡོད། དེའི་སྐོར་ལ་ཞིབ་ཕྲ་ཤེས་འདོད་ཡོད་ན་སློབ་ཚན་དྲུག་པའི་བརྗོད་དོན་[***གནད་འགག་ཆེ་བའི་ཡིག་ཆ་ཁག་ཇི་ལྟར་གཏོར་བཤོག་གཏོང་དགོས་སམ***](/bo/chapter-6)ཞེས་པ་དང་གཙང་བཟོའི་བྱ་ཐབས་ལམ་སྟོན་[***CCleaner Guide***](/en/ccleaner_main)ལ་གཟིགས་ན་མཁྱེན་ཐུབ།
- ཁྱེད་རང་གི་འབྲེལ་གཏུགས་མི་སྣར་དོ་ཕོག་མི་ཡོང་བའི་ཆེད་མངོན་མེད་ཨེ་མལ་ཁ་བྱང་འདྲ་མིན་བཟོས་ཏེ་གནས་ཚུལ་ཁག་མཁོ་གཏོང་བྱེད་རྒྱུར་འདོད་མོས་ཡོད། ཡང་ན་ཁྱེད་རང་དྲ་ཐོག་བཀོལ་སྤྱོད་བྱེད་ཡག་ལ་ཨེ་མལ་ཁ་བྱང་འདྲ་མིན་དགོས་སྲིད་པ་ཞིག་ཡིན། 
- གོང་དུ་འགྲེལ་བརྗོད་ཞུས་པའི་སྡོན་འགོག་དེ་ཁྱེད་ཀྱི་ལག་ལེན་བསྟར་མིན་ལ་མ་ལྟོས་པར་ཁྱེད་ཀྱིས་བྲིས་པའི་ཨེ་མལ་འཕྲིན་ཐུང་དེ་མི་ངན་གྱི་ལག་པར་མ་སླེབས་པ་བྱེད་རྒྱུ་གཟབ་གཟབ་བྱེད་དགོས། འཕོ་ལེན་བྱེད་ཡག་གི་གནད་འགག་ཆེ་བའི་གནས་ཚུལ་ཁག་བརྡ་ཚིག་བརྒྱབ་ཏེ་ཉེན་སྲུང་བྱེད་ཡག་ནི་གལ་ཆེན་པོ་ཆགས་ཡོད་པས། ཁྱེད་རང་གི་མིའི་མིང་དང་སྡོད་སའི་ཁ་བྱང་ངོ་མ་བེད་སྤྱོད་གཏོང་རྒྱུ་མེད།





---

lang: bo
community: guide
type: tactics
legacy: True
child: True
weight: 2
depth: 3
title: Protecting your information from physical intruders

---

ཉེན་ཚབས་ཆེ་བའི་མི་སྣས་ཁྱེད་ཀྱི་གློག་ཀླད་ནང་ཡོད་པའི་གལ་ཆེན་གནས་ཚུལ་ལ་རྒྱུས་ལོན་བྱས་པ་ཡིན་ན་དེར་ཕྱིའི་ཉེན་ཁ་ཟེར། ཁྱེད་ཀྱི་ཕུགས་རྒྱང་རིང་པོར་བསམ་བློ་མ་གཏང་བར་ཉེན་ཁ་དེ་གཅིིག་པུ་རེད་བསམ་ནས་དོ་སྣང་མ་བྱས་པར་སྣང་མེད་བསྡད་པ་ཡིན་ན་ལྐུགས་པ་ཡིན། འདིར་ཕྱིའི་བཙན་འཛུལ་གྱི་ཉེན་ཁ་ཉུང་དུ་གཏོང་ཡག་ལ་ཐབས་ལམ་མང་པོ་ཡོད། གང་འདྲ་སེ་བྱེད་དགོས་མིན་གྱི་ཚན་པ་དང་བསམ་ཚུལ་ཁག་གཤམ་དུ་འགྲེལ་བརྗོད་བྱས་ཡོད། དེ་དག་མང་ཆེ་བ་ཁྱེད་ཀྱི་ནང་ཙམ་མ་ཟད་ལས་ཁུངས་གཙོ་བོར་འཛིན་པའི་ཐོག་ཉེན་ཁ་དེ་དག་ལས་ཐར་ཐབས་ཀྱི་འབད་བརྩོན་བྱེད་དགོས།

### ལས་ཁུངས་ཀྱི་ཉེ་འཁོར།་ ###

- ཇི་ལྟར་ཁྱེད་ཀྱིས་ཁྱིམ་མཚེས་ཀྱི་གནས་སྟངས་སྐོར་ཤེས་ཐུབ་པ་དགོས། དེ་ཡང་རང་ཉིད་ཀྱི་རྒྱལ་ཁབ་དང་ཉེ་འཁོར་རྒྱལ་ཁབ་གཉིས་ཀྱི་ནང་ནས་གཅིག་གི་ཁྱེད་ལ་ཉེན་སྲུང་ཇི་ལྟར་བྱེད་མིན་ལ་རག་ལུས་ཡོད། དེ་མིན་དེ་ཚོ་ཁྱེད་རང་གི་ལས་ཁུངས་སུ་བློ་འགུག་བལྟ་སྲུང་བྱས་པའམ། ཡང་ན་ནུས་པ་ལྡན་པའི་ཉེན་ཁ་ཞིག་ལ་བརྩིས་ཏེ་འགྲེལ་བརྗོད་བྱེད་དགོས།
	
- ཇི་ལྟར་ཁྱེད་ཀྱིས་ལས་ཁུངས་ནང་འཛུལ་སའི་འགྲོ་ལམ་ཁག་དང་། སྒོ། སྒེའུ་ཁུང་ལ་སོགས་སྲུང་སྐྱོབ་གང་འདྲ་བྱེད་མིན་བསྐྱར་ཞིབ་བྱེད་དགོས། 
	
- དོགས་སྲུང་པར་ཆས་སམ་ཡང་ན་འགུལ་སྐྱོད་ཉེན་བརྡ་ནང་འཇུག་བྱེད་དགོས།
	
- ཐུག་འཕྲད་བྱེད་མཁན་ཚོ་ཡིག་ཚང་དང་ཚོགས་འདུ་ཁང་ནང་མ་འཛུལ་གོང་སྣེ་ལེན་ཞབས་ཞུ་ཁང་ཞིག་ལོག་ཏུ་བཙུགས་དགོས།

### ལས་ཁུངས་ནང་ལོག ###

- དྲ་ལམ་གྱི་ཏར་སྐུད་སྲུང་སྐྱོབ་བྱ་ཆེད་ཡིག་ཚང་ཚང་ནང་འཁྲིད་ཐུབ་པ་དགོས།
	
- དྲ་ལམ་གྱི་ཡོ་ཆས་ [*servers*](/bo/glossary#Server) དང་ [*routers*](/bo/glossary#Router) དེ་བཞིན་ [*switches*](/bo/glossary#Router) དང་ [hubs](/bo/glossary#Router) སོགས་འཇོག་སའི་ཁང་པ་ཡང་ན་ཁང་ཆུང་ཞིག་དགོས། གལ་སྲིད་ཧམ་ཟུང་བྱེད་མཁན་ལ་ཡོ་ཆས་དེ་ཚོ་བེད་སྤྱོད་བྱེད་ཡག་རག་པ་ཡིན་ན་གློག་ཀླད་ནང་ཡོད་པའི་ཡིག་ཆ་བརྐུ་བཤུ་རྒྱག་པའམ་ཡང་ན་ཁོ་རང་མེད་པའི་སྐབས་སུའང་ཁྱེད་རང་གི་དྲ་འབྲེལ་གློག་ཀླད་ཁག་ལ་གནོད་སྐྱོན་གཏོང་གི་ཡོད། གནས་སྟངས་ཁ་ཤས་ལ་དྲ་མཐུད་ཡོ་ཆས་དང་གློག་ཀླད། དེ་བཞིན་མཁོ་ཆས་ཁག་ཁང་ཐོག་དང་ཐོག་པང་། ཡང་ན་ཁྱིམ་མཚེས་ནང་ལ་སྦས་ནས་སྐུད་མེད་དྲ་ལམ་བརྒྱུད་བེད་སྤྱོད་བྱས་པ་ཡིན་ན་ཁེ་ཕན་ཆེ་བ་ཡོད། 
	
- གལ་སྲིད་ཁྱེད་ལ་སྐུད་མེད་དྲ་རྒྱ་ཡོད་པ་ཡིན་ན་[*དྲ་ལམ་ཡོང་ས་*](/bo/glossary#Router)ལྟེ་བ་དེ་སྲུང་སྐྱོབ་ཡག་པོ་བྱེད་དགོས། དེ་འདྲ་བྱེད་ཐུབ་པ་ཡིན་ན་ཧམ་ཟུང་ཅན་ཚོས་དྲ་ལམ་རྐུན་མ་རྐུ་མ་ཐུབ་པ་མ་ཟད་མྱུར་ཚད་མགྱོགས་པའི་ཐོག་ཁྱེད་ཀྱི་དྲ་རྒྱ་ཁག་བལྟ་ཀློག་ཐུབ་ཀྱི་རེད། གལ་སྲིད་ཁྱེད་ཀྱི་ཉེན་སྲུང་མེད་པའི་སྐུད་མེད་དྲ་རྒྱ་བེད་སྤྱོད་གཏོང་གི་ཡོད་ན་གློག་ཀླད་ཆུང་ཆུང་ (laptop) ཡོད་པའི་གྲོང་པ་ཁྱིམ་མཚེས་ཚོས་ཁུ་སིམ་སིམ་ངང་བེད་སྤྱོད་བྱེད་སྲིད་པ་ཞིག་ཡིན། འདི་ནི་རྒྱུན་གཏན་མ་ཡིན་པའི་ཕྱིའི་གནོད་འཚེ་ཞིག་ཡིན། ཡིན་ནའང་ཧམ་ཟུང་ཅན་གྱི་མི་ཚོས་ཁྱེད་ཀྱི་སྐུད་མེད་དྲ་རྒྱ་བེད་སྤྱོད་བཏང་བའམ་ཡང་ན་མགོ་སྐོར་བསླུ་བྲིད་བྱས་ཏེ་ལས་ཁུངས་ཀྱི་གློག་ཀླད་དྲ་ལམ་བེད་སྤྱོད་བཏང་བ་སོགས་ཀྱི་རྐྱེན་གཉིས་ཀར་ནུས་པ་གཅིག་པ་ཡིན་པ་ར་སྤྲོད་བྱས་པ་རེད། སྐུད་མེད་དྲ་ལམ་སྲུང་སྐྱོབ་ཇི་ལྟར་བྱེད་དགོས་མིན་ཐད་ཀྱི་ཐབས་ལམ་ནི་ཁྱེད་ཀྱི་གློག་ཀླད་ཀྱི་མཁྲེགས་ཆས་དང་མཉེན་ཆས་ལ་རག་ལུས་ཡོད། ཡིན་ནའང་དེ་ཚོ་གང་འདྲ་སེ་བྱེད་དགོས་མིན་ཐད་ལ་དཀའ་ངལ་ཆེན་པོ་ཞིག་འཕྲད་ཀྱི་ཡོད།

### ལས་ཀ་་བྱེད་སྐབས། ###

- ཁྱེད་ཀྱི་གློག་ཀླད་ཀྱི་ངོ་གདོང་ནང་ཡོད་པའི་གནས་ཚུལ་ཁག་མི་གཞན་གྱིས་མ་ཀློག་པའི་ཆེད་ལས་ཁུངས་དང་ལས་འཚམས་བཞག་རྗེས་ངེས་པར་སྒྲོག་ཙེའི་སྟེང་གཟབ་གཟབ་ངང་ཡག་པོ་བཞག་དགོས། གལ་སྲིད་ཁྱེད་ལ་མཐུན་རྐྱེན་ཡོད་ན་ལས་ཁུངས་ཀྱི་སྒོ་དང་སྒེའུ་ཁུང་ཡང་ན་སྐུ་མགྲོན་བཞུགས་སའི་ས་ཕྱོགས་སུ་འདེམས་དགོས།
	
- གློག་ཀླད་མང་ཆེ་བའི་ཤུབ་ལ་སྒོ་ལྕགས་རྒྱག་ཡག་ཡོད་པར་བརྟེན་ལྡེ་མིག་མེད་ན་མི་སུ་གཅིག་གི་གང་བྱུང་སྒོ་ཕྱེ་ཐུབ་ཀྱི་མེད། གལ་སྲིད་ལས་ཁུངས་ནང་ཁྱེད་རང་ལ་ཤུབ་དེ་འདྲ་ཡོད་ན་ངེས་པར་སྒོ་རྒྱག་དགོས། ལག་ལེན་དེ་བསྟར་ཐུབ་ན་ཧམ་སེམས་ཅན་ཚོས་ཐེ་བྱུས་གང་ཡང་བྱེད་ཐུབ་ཀྱི་མེད་པས་ཁྱེད་ཀྱི་གློག་ཀླད་གསར་པ་ཉོ་དུས་དེར་དོ་སྣང་བྱེད་དགོས།
	
- [*ཉེན་སྲུང་གི་གློག་ཐག་*](/bo/glossary#Security_cable)སྒོ་རྒྱག་ཐུབ་ན་མིས་རྐུན་མ་བརྐུ་ཐུབ་ཀྱི་མ་རེད། འདི་ནི་དམིགས་བསལ་ལྟོ་ཕད་དང་སྟོད་ཐུང་ནང་སྦས་སླ་བའི་གློག་ཀླད་ཁག་ལ་གལ་ཆེན་པོ་ཆགས་ཀྱི་ཡོད།

### མཉེན་ཆས་དང་ཕྱིའི་ཉེན་སྲུང་གི་སྒྲིག་ཤོམ། ###

- ཁྱེད་ཀྱི་གློག་ཀླད་ཁ་ཕྱེ་སྟེ་ཡིག་ཆ་ཁག་བལྟ་ཀློག་མ་བྱས་གོང་གློག་ཀླད་ཀྱི་གསང་ཡིག་བླུག་རོགས་ཞེས་འབོད་སྐུལ་བྱེད་ཀྱི་རེད། གལ་སྲིད་ཁྱེད་ཀྱི་དེ་བྱེད་མ་ཐུབ་ན་གློག་ཀླད་ཀྱི་ངོ་དབྱིབས་སྟེང་ཡོད་པའི་གློག་ཀླད་ཁ་ཕྱེ་ས་ (*Start*) བརྒྱུད་དོ་དམ་མིང་གཞུང་ (*Control Panel*) སྟེང་ཡོད་པའི་བཀོལ་སྤྱོད་བྱེད་མཁན་གྱི་ཐོ་གཞུང་ (*User Accounts*) ཐོག་ཐེངས་མ་གཉིས་བསྣུན་དགོས། བཀོལ་སྤྱོད་བྱེད་མཁན་གྱི་ཐོ་གཞུང་སྟེང་ཁྱེད་ཀྱི་མིང་འདེམ་སྒུག་བྱས་ཏེ་གསང་ཡིག་བཟོས་ཞེས་པ་དེར་བསྣུན་དགོས། དེ་གང་འདྲ་སེ་བྱེད་དགོས་མིན་ནི་སློབ་ཚན་གསུམ་པའི་ནང་[***3. གསང་ཡིག་བཙན་པོ་བཟོ་སྟངས་དང་ཉར་ཚག་ས་བྱེད་སྟངས་སྐོར།***](/bo/chapter-3)འཁོད་པའི་གསང་ཡིག་ཇི་ལྟར་བཟོ་དགོས་པ་དང་ཉར་འཚག་བྱེད་དགོས་མིན་ཐད་ཀྱི་དཔྱད་གཞིར་གཟིགས་གནང་ཡོད་པ་ཞུ། དེ་ཡང་ཐོག་མ་ཁྱེད་ཀྱི་གསང་ཡིག་བཙན་པོ་ཞིག་འདེམ་སྒྲུག་གི་ངེས་བརྟན་བཟོ་དགོས་པ་དང་དེ་རྗེས་གསང་ཡིག་བཟོས་ཞེས་པ་དེར་ཡོད་པའི་ (Yes) བསྣུན་དགོས། གསང་ཡིག་དེ་མི་གཞན་གྱི་ཧ་མ་གོ་བ་བྱེད་དགོས།

- ཁྱེད་རང་གི་གློག་ཀླད་ནང་ཡོད་པའི་[*BIOS*](/bo/glossary#BIOS) ཞེས་པའི་ནང་སྒྲིག་ཤོམ་ཁ་ཤས་བེད་སྤྱོད་བྱེད་རྒྱུ་ཡོད་པ་འདི་དག་ནི་ཕྱིའི་གནོད་འཚེའི་སྲུང་སྐྱོབ་དང་བྲེལ་བ་ཡོད་པ་ཞིག་ཡིན། ༡༽ ཁྱེད་ཀྱི་ངེས་པར་གློག་ཀླད་ཀྱི་བཟོ་དབྱིབས་ཧ་གོ་པ་དགོས། དེ་ཤེས་སོང་ན་གློག་ཀླད་མ་ལག་གི་ཡོ་ཆས་ (USB device) ཏེ་འོད་སྡེར་བླུག་སྣོད་དམ (CD-ROM) ཡང་ན་གཟུགས་མཐོང་སྒྲ་ཕབ་འོད་སྡེར་ (DVD drive) སོགས་གཉིད་ལས་དཀྲོག་*[boot](/bo/glossary#Booting)*ཐུབ་ཀྱི་རེད། ༢༽ ཁྱེད་རང་གི་[*BIOS*](/bo/glossary#BIOS)ནང་རང་ལ་གསང་ཡིག་བཅུག་པ་ཡིན་ན་སྔོན་ལ་སྒྲ་འཇུག་བྱས་པའི་གསང་ཡིག་དེ་ཕྱིའི་བཙན་འཛུལ་བྱེད་མཁན་ཚོས་གཏོར་བཤིག་གཏོང་ཐུབ་ཀྱི་མ་རེད། ཡིན་ནའང་གསང་ཡིག་བཙན་པོ་ཞིག་བཀོལ་སྤྱོད་བྱེད་དགོས།

- གལ་སྲིད་ཁྱེད་ཀྱི་ལས་འཆར་རེའུ་མིག་དེ་གསང་ཡིག་བཙན་པོ་ཞིག་ཐོག་རེ་བ་བཅོལ་ནས་བསྡད་ཡོད་ན་[***སློབ་ཚན་གསུམ་པའི་***](/bo/chapter-3)ནང་གོ་བསྡུར་བྱས་པ་ལྟར། ལས་འཆར་རེའུ་མིག་དེ་ཁྱེད་ཀྱི་གློག་ཀླད་ཀྱི་ངོ་གདོང་ངམ་ཡང་ན་གསང་ཡིག་ཅིག་བརྒྱབ་ཏེ་ཉར་འཇོག་བྱེད་དགོས།

- ཁྱེད་རང་གློག་ཀླད་དང་ཁ་བྲལ་དུས་མིང་བཀོད་བྱེད་སའི་མཉེན་ཆས་སམ་ཡིག་སྣོད་དེ་སྒོ་རྒྱག་རྒྱུ་མ་བརྗེད་པ་བྱེད་དགོས། གློག་ཀླད་ཀྱི་ངོ་གདོང་སྒོ་རྒྱག་དུས་ངོ་གདོང་གི་མཚོན་རྟགས་ལྡེ་མིག་བསྣུན་པ་ཡིན་ན་ལམ་སེང་དེ་སྒོ་བརྒྱབ་ཐུབ་ཀྱི་ཡོད། གོང་དུ་འགྲེལ་བརྗོད་ཞུས་པ་ལྟར་གལ་སྲིད་ཁྱེད་ཀྱི་གསང་ཡིག་ཅིག་བཟོས་ཏེ་ནང་དུ་འཛུལ་ཐབས་ཀྱི་མིང་ཐོ་བཀོད་བྱས་མེད་ན་དེ་གྲུབ་ཐབས་མེད།
 
- རྩ་འཛིན་ཡིག་རིགས་ཁག་ཁྱེད་ཀྱི་གློག་ཀླད་དམ་ཡང་ན་ལས་ཁུངས་ནང་ཡོད་པའི་ཡིག་རིགས་གསོག་འཇོག་བྱེད་སའི་ཡོ་ཆས་ནང་ཉར་ཚག་བྱེད་དགོས་ན་[***སློབ་ཚན་བཞི་པ་ཁྱེད་རང་གི་གློག་ཀླད་ནང་ཡོད་པའི་གལ་ཆེའི་ཡིག་ཆ་ཁག་ཇི་ལྟར་སྲུང་སྐྱོབ་བྱེད་དགོས་སམ།***](/bo/chapter-4) གནས་ཚུལ་དེ་ཁྱེད་ཀྱི་གློག་ཀླད་ནང་ཡོད་པའི་རྩ་འཛིན་ཡིག་རིགས་ཁག་ཇི་ལྟར་སྲུང་སྐྱོབ་བྱེད་དགོས་སམ་ཞེས་པའི་ངོ་སྤྲོད་ལག་དེབ་ནང་ཞིབ་ཕྲ་འགྲེལ་བརྗོད་བྱས་ཡོད་པས་དེར་ངེས་གཟིགས་ཡོད་པ་ཞུ།


<div class=background markdown=1>
རོཌོ་ (Rudo)  ང་ད་གཱ་སེ་ (BIOS) ནང་འཛུལ་ན་སེམས་ནང་གདངས་སྐྲག་སྐྱེ་གི་འདུགགལ་སྲིད་ངས་ནོར་འཁྲུལ་དེ་འདྲ་ཤོར་བ་ཡིན་ན་གློག་ཀླད་སྒོ་རྒྱག་དགོས་སམ།

ཨོཌོ (Otto) ཡིན་དང་ཡིན། དུས་ཚོད་ཐུང་ཐུང་ཞིག་ཁྱེད་ཀྱི་སྒོ་ངེས་པར་རྒྱག་དགོས། མཉེན་ཆས་དེ་ཚོ་གློག་ཀླད་ནང་འཇུག་སྣོན་དང་སྒྲིག་ཤོམ་བྱེད་ཡག་ནི་ལས་སླ་པོ་ཡིན་དུས་ཁྱེད་སེམས་ཁྲལ་གནང་དགོས་མེད། ཡིན་ནའང་། (BIOS) ངོ་གདོང་དེ་ཅུང་ཉེན་ཁ་ཅན་ཞིག་ཡིན་དུས་ཁྱེད་ཀྱི་ནོར་འཁྲུལ་ཤོར་ན་གནས་སྐབས་རིང་གློག་ཀླད་བེད་སྤྱོད་བྱེད་རྒྱུ་མེད། སྤྱིར་བཏང་གལ་སྲིད་ཁྱེད་རང་ (BIOS) ནང་ལས་ཀ་བྱེད་རྒྱུ་སྟབས་བདེ་པོ་མེད་ན་ཁྱེད་གི་གློག་ཀླད་ཐད་ཉམས་མྱོང་གིས་ཕྱུག་པའི་མི་ཞིག་གི་ས་ནས་རོགས་པ་ལེན་དགོས།
</div>


### སྟབས་བདེའི་ཡོ་ཆས། ### 

- ཁྱེད་རང་ཕར་ཚུར་འགྲོ་སྐབས་སམ་ཡང་ན་མགྲོན་ཁང་ནང་སྡོད་སྐབས་ངེས་པར་དུ་གློག་ཀླད་དང་ལག་ཐོག་ཁ་པར། དེ་བཞིན་སྟབས་བདེའི་ཡོ་ཆས་སོགས་ནང་ཡོད་པའི་གལ་ཆེན་གནས་ཚུལ་ཁག་ལ་བདག་གཅེས་ཡག་པོ་བྱེད་དགོས། གློག་ཀླད་མཐུད་སའི་ཆ་རྐྱེན་ཡོད་མིན་ལ་མ་ལྟོས་པར་གློག་ཀླད་ཀྱི་ [*ཉེན་སྲུང་གི་གློག་ཐག་*](/bo/glossary#Security_cable)་དམ་ཡོ་ཆས་འཁྱེར་ཏེ་འགྲོ་པ་ཡིན་ན་ཡག་པོ་ཡོད། ཁ་ལག་ཟ་སྐབས་རྐུན་མ་མང་པོ་ཤོར་གྱི་ཡོད་པས་མགྲོན་ཁང་ནས་མ་ཐོན་གོང་ངེས་པར་གློག་ཀླད་བཙན་ས་ཞིག་ལ་འཇོག་མིན་ཐད་བསམ་བློ་ཡག་པོ་གཏོང་དགོས།

- གལ་སྲིད་ཁྱེད་ལ་གློག་ཀླད་དང་ལག་ཐོག་གློག་ཀླད། དེ་བཞིན་ལག་ཐོག་ཁ་པར་སོགས་ཡོད་ན་རྔམ་སྟོན་ཁྲོམ་སྐོར་བྱས་ནས་མི་ལ་ངོམས་སོ་བརྒྱབ་རྒྱུ་མེད། དེ་ནི་གནས་ཚུལ་མང་པོས་ཁེངས་ཡོད་པའི་ཁྱེད་ཀྱི་ཕྲག་སྟེང་གི་ལྟོ་ཕད་ནང་ཡོད་པའི་རིན་ཐང་ཅན་གྱི་གློག་ཀླད་ཀྱི་མཁྲེགས་ཆས་དེ་དག་རྐུན་མའམ་ཡང་ན་མི་གཞན་ལ་སྟོན་ཏེ་རྐུན་མ་བརྐུ་བར་ཤོག་ཟེར་པ་དང་གཅིག་མཚུངས་ཡིན། དེར་བརྟེན། སྟབས་བདེའི་ཡོ་ཆས་དེ་དག་མི་མང་འཛོམས་ས་དང་དེ་མིན་མངོན་གསལ་དོད་པོས་གློག་ཀླད་བླུག་སའི་ལྟོ་ཕད་ནང་བླུག་ཏེ་ ཁྱེད་ཀྱི་ནམ་ཡང་འཁྱེར་རྒྱུ་མེད།



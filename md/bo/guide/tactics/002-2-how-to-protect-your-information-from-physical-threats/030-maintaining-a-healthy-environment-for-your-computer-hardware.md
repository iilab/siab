

---

lang: bo
community: guide
type: tactics
legacy: True
child: True
weight: 3
depth: 3
title: Maintaining a healthy environment for your computer hardware

---

གློག་གི་ཡོ་ཆས་མང་ཆེ་བ་ནང་བཞིན་གློག་ཀླད་དེ་བཞིན་བདག་གཅེས་བྱེད་ཡག་ལས་སླ་པོ་མེད། དེ་ཚོ་གློག་གི་ཐོན་ཁུངས་ཡག་པོ་མེད་ས་དང་གན མ་གཤིས་ཚ་དྲོད་མི་སྙོམས་ས་སྟེ་ཐལ་འཚུབ་དང་ཞ་ཚན་མང་པོ་ཡོད་ས་དེ་བཞིན་འཕྲུལ་ཆས་ཀྱི་གནོན་ཤུགས་ཡོད་ས་ཁག་ལ་ཁྲོད་ཀྱི་མེད། ཁྱེད་ཀྱི་དྲ་ལམ་དང་གློག་ཀླད་ཁག་ཉེན་ཁ་དེ་མི་ཡོང་བའི་ཆེད་ཐབས་ལམ་འདྲ་མིན་སྣ་ཚོགས་ཡོད་པས་གཤམ་དུ་གཟིགས་གནང་རོགས།

- གློག་ཤུགས་དང་འབྲེལ་བའི་གློག་གི་དཀའ་ངལ་སྟེ་ནག་ཁུང་ཆགས་པའམ་ཡང་ན་ནག་སྲིབ་སྲིབ་ཆགས་པ་དེས་གློག་ཀླད་ཀྱི་མཁྲེགས་ཆས་ལ་སྐྱོན་བཟོ་གི་ཡོད། རྒྱུན་གཏན་མ་ཡིན་པའི་གློག་ཤུགས་དེས། ཁྱེད་ཀྱི་གློག་ཀླད་ཀྱི་མཁྲེགས་ཆས་དང་དེའི་ནང་ཡོད་པའི་ཡིག་ཆ་ཁག་གཏོར་བཤིག་གཏོང་བའམ་ཡང་ན་གློག་ཀླད་ཀྱི་ཆ་ཤས་ཁག་ལ་གནོད་སྐྱོན་བཟོ་གི་ཡོད།

   - གལ་སྲིད་ཁྱེད་ཀྱིས་འགྲོ་སོང་གཏོང་ཐུབ་ན་གློག་ཤུགས་ལ་འགོག་རྐྱེན་སྤྲོད་མི་ཐུབ་མཁན་གྱི་གློག་ཀླད་ཡོ་ཆས་[*UPS*](/bo/glossary#UPS)དེ་ཉོས་ནས་གལ་ཆེའི་ལས་ཁུངས་ཀྱི་གློག་ཀླད་ནང་དུ་བེད་སྤྱོད་གཏོང་དགོས། དེ་ལྟ་བུའི་ཡོ་ཆས་དེས་གནས་སྐབས་རིང་གློག་མེད་ནའང་གློག་ཀླད་བེད་སྤྱོད་བྱེད་རྒྱུ་རགས་ཀྱི་རེད།

   - གལ་སྲིད་[*UPS'*](/bo/glossary#UPS)རིན་གོང་དབང་གིས་ཉོ་མ་ཐུབ་པ་དང་རན་པོ་མེད་ན་གློག་ཤུགས་ཀྱི་འགོག་རྐྱེན་མ་འཕྲད་པའི་ཆེད་གློག་ཤུགས་སྟངས་འཛིན་བྱེད་ཐུབ་མཁན་གྱི་ཅ་ལག་ཅིག་ཉོ་དགོས།

   - ཁྱེད་ཀྱི་གལ་ཆེའི་མཁོ་ཆས་ཁག་མ་མཐུད་གོང་གློག་ཡོང་ས་ཁག་ལ་ཚོད་བལྟ་བྱེད་དགོས། དེ་ཡང་ཏར་སྐུད་གསུམ་རྒྱུད་ས་ཡོད་པའི་གློག་གི་འཁོར་མིག་དེ་བེད་སྤྱོད་གཏོང་ཐབས་བྱེད་དགོས། དེའི་ནང་ནས་གཅིག་ལ་ས་གློག་མཐུད་དགོས། གལ་སྲིད་བྱེད་ཐུབ་ན་ཉིན་གཅིག་གཉིས་ཤིག་ལས་ཁུངས་གསར་པའི་ནང་ཡོད་པའི་གློག་གི་མ་ལག་ནང་གློག་ཀླད་ཀྱི་ཏར་སྐུད་བླུག་ནས་དཀའ་ངལ་མ་བཟོ་གོང་་རིན་གོང་ཁེ་བའི་གློག་བཞུ་དང་རླུང་འཁོར་གྱི་ཏར་བླུག་ཏེ་ཚོད་བལྟ་བྱེད་དགོས། 
		
- 	རྐྱེན་ངན་མ་འཕྲད་པའི་ཆེད་གློག་ཀླད་ཀྱི་མཁྲེགས་ཆས་ཏེ་ (UPS, power filters, surge protectors, power strips, extension cables) སོགས་དྲ་ལམ་དང་གློག་གྱི་འབྲེལ་བ་ཡོད་པའི་མཁོ་ཆས་དེ་དག་མི་གཞན་གྱིས་མ་ཉོབ་སར་ངེས་པར་བཞག་དགོས། 
	
- གལ་སྲིད་ཁྱེད་ལ་སྤུས་ཀ་དག་པོའི་གློག་ཀླད་ཀྱི་གློག་ཐག་དང་ (power strips) དང་ (extension cable) སོགས་ཀྱི་མཐུན་རྐྱེན་འཛོམས་ཡོད་ན་ལས་ཁུངས་ཀྱི་དགོས་མཁོ་ཆ་ཚང་ཁྱེད་ཀྱིས་སྒྲུབ་ཐུབ་ཀྱི་རེད། གྱང་ངོས་ཀྱི་གློག་ཐག་མཐུད་ས་དེ་ཆད་པ་ཡིན་ན་ཁྱེད་རང་བསུན་པོ་བཟོ་བ་ཙམ་མ་ཟད་མེ་ཚག་ཡང་སེ་ཡོང་གི་རེད།  དེར་བརྟེན་དེ་དང་འབྲེལ་བསྡད་ཡོད་པའི་གློག་ཀླད་ཁག་དང་འགོག་རྐྱེན་བཟོ་མཁན་ཚོར་ཉེན་ཁ་བཟོ་གི་ཡོད་པ་ཙམ་མ་ཟད་མེ་སྐྱོན་ཀྱང་ཤོར་སྲིད་པ་ཞིག་ཡིན།
	
-	གལ་སྲིད་ཁྱེད་ཀྱི་གློག་ཀླད་གང་རུང་ཞིག་ཁང་ཆུང་ནང་ལོག་ཏུ་བཞག་ཡོད་ན་དེ་ཚ་པོ་མ་ཆགས་པའི་ཆེད་དུ་རླུང་འགྲོ་ས་ཞིག་ངེས་པར་བཟོ་དགོས།

- གློག་ཀླད་ཀྱི་ཡོ་ཆས་ཁག་གློག་ཐབ་དང་རླུང་ཚ་གྲང་བཟོ་ཆེད་ཀྱི་ཅ་ལག་ (air conditioner) ལ་སོགས་པའི་ཡོ་ཆས་མཉམ་དུ་འཇོག་རྒྱུ་མེད།
	


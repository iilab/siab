

---

lang: bo
community: guide
type: tactics
legacy: True
child: True
weight: 4
depth: 3
title: Keeping your software up-to-date

---

དུས་ཐོག་ཏུ་གློག་ཀླད་ཀྱི་མཉེན་ཆས་ཉར་ཚགས་བྱེད་རྒྱུ་ནི་དཀའ་ཚེགས་ཆེན་པོ་ཞིག་ཡིན། དུས་རྒྱུན་ཁྱེད་ཀྱིས་བེད་སྤྱོད་བྱེད་བཞིན་པའི་མཉེན་ཆས་ཁ་ཤས་སྐྱོན་ཡོད་པ་ཧ་གོ་དུས། དེ་ཚོའི་ནང་ནས་འགའ་ཤས་ཀྱིས་ཁྱེད་ཀྱི་གློག་ཀླད་ཀྱི་བདེ་འཇགས་ལ་ཉེན་ཁ་བཟོ་སྲིད་པས། གནས་ཚུལ་དེ་ཚོ་དུས་རྒྱུན་ནས་མཉེན་ཆས་བཟོ་སྐྲུན་པ་ཚོས་སྐྱོན་ཤེས་ཀྱི་ཡོད་ཀྱང། གློག་ཀླད་ནང་ཡོད་པའི་མཉེན་ཆས་རྣམས་ཁ་སྐོང་གིས་བཟོ་བཅོས་རྒྱག་པ་ཙམ་ལས་སྐྱོན་དེ་ཚོ་མེད་པ་བཟོ་གི་མེད། དེར་བརྟེན། ཁྱེད་ཀྱིས་ཡང་སེ་གློག་ཀླད་ནང་ཡོད་པའི་མཉེན་ཆས་ཁག་དང་གློག་ཀླད་ཀྱི་བཀོལ་སྤྱོད་མ་ལག་ (operating  system) ཁ་སྐོང་ངེས་པར་བྱེད་དགོས། གལ་སྲིད་གློག་ཀླད་དེ་བཞིན་རང་འགུལ་ངང་ཁ་སྐོང་བྱེད་ཐུབ་ཀྱི་མེད་ན་ཁྱེད་ནས་སྒོ་འབྱེད་གློག་ཀླད་ཀྱི་རེའུ་མིག་ (Start) རྒྱུད་ཁྱེད་ཀྱི་གློག་ཀླད་ནང་ཡོད་པའི་མཉེན་ཆས་འདེམས་སྒྲུབ་བྱས་ནས་གློག་ཀླད་རྒྱུད་སྐུལ་སྟེགས་སྒྲོམ་ (Windows) སྣུན་ཏེ་ཁ་སྐོང་བྱེད་རྒྱུ་དེ་ཧ་ཅང་གལ་ཆེན་པོ་རེད། འདིས་དྲ་ཐོག་སྒོ་འབྱེད་འགྲོ་ལམ (Internet explorer) བརྒྱུད་གློག་ཀླད་མཉེན་ཆས་ཕྲ་རྡུལ་ཁ་སྐོང་ངོ་ཤོག་ (Microsoft update) ཏུ་འཁྲིད་ཀྱི་ཡོད་པས་ཁྱེད་ལ་གློག་ཀླད་རང་འགུལ་ངང་ཁ་སྐོང་ཇི་ལྟར་བྱེད་མིན་གྱི་ལམ་སྟོན་བྱེད་ཀྱི་རེད། དེ་སྐོར་[*སློབ་ཚན་དང་པོའི་ལྔ་པར་*](/bo/chapter_1_5)རྒྱས་བཤད་བྱས་ཡོད་པས་དེ་དོན་དགོངས་འཇག་ཡོད་པ་ཞུ།

དེ་མཚུངས་ཁྱེད་ཀྱི་གློག་ཀླད་ནང་ནང་འཇུག་བྱས་པའི་མཉེན་ཆས་ཁག་ངེས་པར་ཁ་སྐོང་བྱ་རྒྱུ་ནི་གལ་ཆེན་པོ་ཡིན། དེ་བྱེད་ཡས་ལ་ཐོག་མ་ཁྱེད་རང་གི་གློག་ཀླད་ནང་མཉེན་ཆས་ག་རེ་དགོས་མིན་ཤེས་ཐུབ་པ་དགོས་རྒྱུ་གལ་ཆེན་པོ་ཡིན་པས་ (Add / Remove Programs) ཞེས་པའི་ཐབས་ལམ་འདི་བརྒྱུད་དབྱེ་འབྱེད་ཐུབ་ཀྱི་ཡོད་པས་ལག་ལེན་གནང་དགོས། གལ་ཏེ་མཉེན་ཆས་ཐོན་གསར་པའི་རིགས་གློག་ཀླད་ནང་ནང་འཇུག་བྱས་པ་ཡིན་ན། དེ་ཁ་སྐོང་ཇི་ལྟར་བྱེད་དགོས་མིན་དང་མ་འོངས་པར་རང་འགུལ་གྱིས་ལས་ཀ་བྱེད་མིན་ཐད་ལ་བསྐྱར་ཞིབ་བྱེད་དགོས། 

***དུས་རྒྱུན་བཀག་བསྡོམས་མེད་པའི་རིན་མེད་མཉེན་ཆས་བཀོལ་སྤྱོད་དང་ལས་ཀ་བྱེད་དགོས།*** 

བདག་དབང་ཡོད་པའི་མཉེན་ཆས་ཁྱེད་ཀྱི་གློག་ཀླད་ནང་ནང་འཇུག་ཁ་སྐོང་མ་བྱས་གོང་། ཁྲིམས་ཐོག་ནས་མཉེན་ཆས་དེ་ཁྱེད་ཀྱིས་བཀོལ་སྤྱོད་ཆོག་པའི་བཀའ་འཁྲོལ་ཐོབ་དགོས། དཔེར་ན། ཁྱེད་ཀྱིས་དཔེ་ཤུས་བྱས་པའི་གློག་ཀླད་ཕྲ་རྡུལ་མཉེན་ཆས་ཀྱི་སྒྲིག་ཤོམ་སྟེ་ (Microsoft Windows) བེད་སྤྱོད་གཏོང་གི་ཡོད་ན། རང་ངོས་ནས་མཉེན་ཆས་དེས་གློག་ཀླད་ཁ་སྐོང་ཐུབ་ཀྱི་མེད་དུས་སྐྱོན་ཡང་ཤོར་ནས་གློག་ཀླད་ནང་ཡོད་པའི་ཁྱེད་ཀྱི་གནས་ཚུལ་མང་པོ་ཞིག་མེད་པ་ཆག་གི་ཡོད། ཁུངས་ཐུབ་མེད་པའི་མཉེན་ཆས་མང་པོ་ཞིག་གློག་ཀླད་ནང་བརྟེན་པ་ཡིན་ན་རང་གཞན་གཉིས་ཀའི་གློག་ཀླད་ཀྱི་མ་ལག་དང་བཅས་པར་དཀའ་ངལ་འཕྲད་སྲིད་པ་ཞིག་ཡིན་པས་དེ་ཚོ་བཀོལ་སྤྱོད་བྱ་རྒྱུ་མེད། རྒྱལ་ཁབ་མང་པོའི་གཞུང་འཛིན་མི་སྣ་ཚོས་ཚོགས་པ་ཁག་གིས་བེད་སྤྱོད་བྱེད་བཞིན་པའི་གློག་ཀླད་རེ་རེའི་མཉེན་ཆས་ལ་བལྟ་སྲུང་ནན་པོ་བྱེད་ཀྱི་ཡོད་པ་མང་དུ་མང་དུ་འགྲོ་བཞིན་ཡོད། དཔེར་ན། ཉེན་རྟོག་པས་གློག་ཀླད་གཞུང་བཞེས་བཏང་བའམ་ཡང་ན་གློག་ཀླད་འཕོ་ལེན་བྱས་པའི་གནས་ཚུལ་ཁག་ལ་བརྟེན་ཚོགས་པ་སྒོ་རྒྱག་ཏུ་བཅུག་པ་སོགས་ཀྱི་གནས་ཚུལ་ཡང་ཡོང་གི་ཡོད། དེ་ལྟ་བུ་ནི་ཆབ་སྲིད་ཀྱི་དཀའ་ངལ་ཡོད་པའི་རྒྱལ་ཁབ་མང་པོ་ཞིག་ནང་ལས་སླ་པོའི་ངང་གནས་ཚུལ་དེ་རིགས་ཡོང་གི་ཡོད་པས། ཚོགས་པ་ཁག་གིས་དྲ་ལམ་ག་རེ་བེད་སྤྱོད་གཏོང་མིན་ཐད་ལ་སྟངས་འཛིན་བྱེད་ཀྱི་ཡོད་པ་ནི་མངོན་གསལ་དོད་པོ་ཡིན། གནད་དོན་དེ་རིགས་ཀྱིས་རྐྱེན་པས་ཁྱེད་ནས་རིན་གོང་ཆེ་བའི་མཉེན་ཆས་ཉོས་ཏེ་གློག་ཀླད་ཉེན་སྲུང་བྱེད་དགོས་དོན་མེད། 

ང་ཚོས་ཤུགས་ཆེན་པོའི་ཐོག་ནས་ཁྱེད་ལ་འབོད་སྐུལ་ཞུ་ཡས་ནི་རིན་མེད་མཉེན་ཆས་(Freeware) སམ་ཡང་ན་བཀག་བསྡོམས་མེད་པའི་རིན་མེད་མཉེན་ཆས་ [Free and Open Source Software(FOSS)](/bo/glossary#FOSS) གང་རུང་ཞིག ད་ལྟ་བཀོལ་སྤྱོད་བྱེད་བཞིན་པའི་བདག་དབང་ཡོད་པའི་མཉེན་ཆས་ཀྱི་ཚབ་ཏུ་བཀོལ་སྤྱོད་བྱས་ན་འགྲིགས་ཀྱི་ཡོད་མེད་ཚོད་ལྟ་བྱེད་དགོས། རིན་མེད་མཉེན་ཆས་ (Freeware) དང་བཀག་བསྡོམས་མེད་པའི་རིན་མེད་མཉེན་ཆས་གཉིས་ནི་གཞུང་འབྲེལ་མིན་པའི་ཚོགས་པ་ཁག་དང་དང་བླང་ཚོགས་པ་གཉིས་ཀྱིས་རིན་མེད་[Free and Open Source Software(FOSS)](/bo/glossary#FOSS)ཐོག་འགྲེམ་སྤེལ་བྱེད་ཀྱི་ཡོད། བཀག་བསྡོམས་མེད་པའི་རིན་མེད་མཉེན་ཆས་ཀྱི་མ་ལག་ནི་བདག་དབང་ཡོད་པའི་མཉེན་ཆས་ལས་བརྟན་པ་ཡོད། གང་ཡིན་ཟེར་ན་བཀག་བསྡོམས་མེད་པའི་རིན་མེད་མཉེན་ཆས་ནི་ཕྱི་གསལ་ནང་གསལ་ངང་བཟོ་བཀོད་བྱས་པ་ཞིག་ཡིན་པས་ཆེད་ལས་མཁས་པ་ཚོས་དཀའ་ངལ་འཕྲད་པ་ཁག་ལ་རྩད་ཞིབ་བྱས་ཏེ་དེ་ཚོ་སེལ་ཐབས་བྱེད་ཀྱི་ཡོད།

བཀག་བསྡོམས་མེད་པའི་རིན་མེད་མཉེན་ཆས་མང་པོ་ཞིག་གི་ལས་ཀ་བྱེད་སྟངས་ནི་བདག་དབང་ལྡན་པའི་མཉེན་ཆས་ཀྱི་ལས་ཀ་བྱེད་སྟངས་དང་འདྲ་པོ་ཡོད་པས། ཁྱེད་རང་གི་མཉེན་ཆས་དེ་བདག་དབང་ལྡན་པའི་མཉེན་ཆས་དང་གློག་ཀླད་ཀྱི་བཀོལ་སྤྱོད་མ་ལག་དང་ (Window Operating System) མཉམ་དུ་དཀའ་ངལ་མེད་པའི་ཐོག་བཀོལ་སྤྱོད་བྱེད་ཆོག་པ་ཡིན། གལ་སྲིད་ཁྱེད་རང་ལས་རོགས་ཀྱིས་སྤུས་གཟིགས་བྱས་པའི་མཉེན་ཆས་ཁོ་ནར་བརྟེན་ལས་ཀ་བྱེད་ཀྱི་ཡོད་ཀྱང་ཕན་ཚུན་གནས་ཚུལ་བརྗེ་ལེན་ཐུབ་ཡས་ལ་གོང་འཁོད་མཉེན་ཆས་དང་ཁྱད་པར་གང་ཡང་མེད། དེ་དང་ཕྱོགས་མཚུངས་ཁྱེད་རང་གི་དྲྭ་ཐོག་འགྲོ་ལམ་ (Internet Explorer) དང་ (Outlook Express) དེ་བཞིན་ (Microsoft Office) སོགས།  (Firefox) དང་ (Thunderbird) དེ་བཞིན་[*LibreOffice*](https://libreoffice.org)དྲ་རྒྱ་སོགས་ཀྱི་མཉེན་ཆས་དང་བརྗེ་པོ་རྒྱག་དགོས་མིན་ཐད་བསམ་བློ་གཏོང་དགོས།

ཁྱེད་རང་གི་གློག་ཀླད་འགུལ་བསྐྱོད་མ་ལག་ (Microsoft Windows Operating System) བེད་སྤྱོད་གཏོང་འཚམས་བཞག་ཏེ། དེའི་ཚབ་བདེ་འཇགས་བཀག་བསྡོམས་མེད་པའི་རིན་མེད་མཉེན་ཆས་བཀོལ་སྤྱོད་བྱས་ན་འགྲིགས། མཉེན་ཆས་དེ་ཕབ་ལེན་བྱ་རྒྱུ་སྟབས་བདེ་པོ་ཞིག་ཡིན་པས། ཁྱེད་ཀྱི་ཚོད་ལྟ་ཞིག་བྱས་ན་མ་འགྲིགས་པ་མེད། མཉེན་ཆས་དེ་ཕབ་ལེན་བྱ་རྒྱུ་ལས་སླ་པོ་ཞིག་རེད། དེ་ཡང་[Ubuntu Linux](www.ubuntu.com)ཞེས་པའི་[LiveCD](/bo/glossary#LiveCD) ཐོན་དེ་འོད་སྡེར་ནང་བཤུས་ཏེ་ཁྱེད་ཀྱི་གློག་ཀླད་ནང་བཅུག་ནས་ཁ་ཕྱེ་དགོས། མཉེན་ཆས་དེ་ཕབ་ལེན་ཚར་དུས། དེས་ཁྱེད་རང་གི་གློག་ཀླད་ནང་ ལས་ཀ་གང་འདྲ་བྱེད་ཀྱི་ཡོད་མེད་བལྟས་ཏེ་ཉར་དགོས་མིནཐད་ཐག་གཅོད་བྱེད་དགོས། མཉེན་ཆས་དེ་རྟག་པ་མིན་དུས་ཁྱེད་རང་སེམས་ཁྲལ་བྱེད་དགོས་དོན་མེད། དེ་ཡང་ཁྱེད་རང་གི་མཉེན་ཆས་དེ་དགོས་མིན་ཐག་གཅོད་བྱས་རྗེས་མཉེན་ཆས་ (Ubuntu [LiveCD](/bo/glossary#LiveCD)) ཀྱི་འོད་སྡེར་མར་སྟོན་ནས་གློག་ཀླད་ཁ་རྒྱག་དགོས། དེ་རྗེས་ཁྱེད་རང་གི་གློག་ཀླད་ཁ་ཕྱེ་མ་ཐག་ནང་འཇུག་བྱས་པའི་མཉེན་ཆས་དང་ཡིག་ཆ་ཁག་རང་གར་བསྡད་ཡོད་མེད་ཤེས་ཀྱི་རེད། དེ་དང་ཕྱོགས་མཚུངས་བཀག་བསྡོམས་མེད་པའི་དྲ་གནས་ཁག་བཀོལ་སྤྱོད་བྱས་པ་ཡིན་ན། དམིགས་བསལ་ཁེ་ཕན་ཆེན་པོ་ཡོད་པ་ནི། རིན་མེད་མཉེན་ཆས་ (Ubuntu) སྟབས་བདེ་པོའི་ངང་བེད་སྤྱོད་ཁ་སྐོང་ཐུབ་པ་མ་ཟད། གློག་ཀླད་འགུལ་འདེད་ཀྱི་མ་ལག་རྙིང་པ་དང་བརྟན་པོ་མེད་པ་ཁག་ཉེན་སྲུང་གི་ལས་ཀ་བྱེད་ཀྱི་ཡོད།






---

lang: km
community: guide
type: tactics
legacy: True
child: False
weight: 005
title: 5. How to recover from information loss

---

មានវិធីសាស្ត្រថ្មីៗជាច្រើនសម្រាប់រក្សាទុកនិងផ្ទេរព័ត៌មានឌីជីថល ដែលជាកត្តាធ្វើឲ្យព័ត៌មានអាចត្រូវបានបាត់ លួចយក ឬបំផ្លាញ។ ការងារដែលបានធ្វើជាច្រើនឆ្នាំ អាចរលាយបាត់ក្នុងមួយប៉ព្រិចភ្នែក ដែលបណ្តាលមកពីចោរកម្ម ការធ្វេសប្រហែលមួយពេល ការរឹបអូសយកគ្រឿងកុំព្យូទ័រ ឬដោយសារបច្ចេកវិទ្យាផ្ទុកទិន្នន័យឌីជីថលមានលក្ខណៈផុយស្រួយ។ មានពាក្យដំណាលទូទៅមួយ ក្នុងចំណោមអ្នកមានវិជ្ជាជីវៈខាងកុំព្យូទ័រថា៖ &quot;វាមិនជាសំនួរដែលត្រូវសួរទេថា *តើអ្នកនឹងបាត់បង់*ទិន្នន័របស់លោកអ្នកដែរឬទេ។ សំនួរដែលត្រឹមត្រូវគឺថា*តើពេលណា*.&quot;។ ដូច្នេះ *ពេលណា*បញ្ហានេះកើតឡើងចំពោះលោកអ្នក វាគឺជាការសំខាន់បំផុត ដែលលោកអ្នកត្រូវមានសំណៅចម្លងទិន្នន័យចុងក្រោយមួយ និងមានមធ្យោបាយស្តារយកវាមកវិញដែលត្រូវបានសាកល្បងហើយ។ ថ្ងៃដែលលោកអ្នកត្រូវបានរំឭកអំពីសារៈសំខាន់របស់ប្រព័ន្ធថតចម្លងទិន្នន័យទុក ជាទូទៅគឺជាថ្ងៃបន្ទាប់ពីលោកអ្នកត្រូវការមានវាសម្រាប់ប្រើប្រាស់។

ទោះបីវាគឺជាធាតុមូលដ្ឋានបំផុតមួយសម្រាប់ការគិតគូរអំពីសុវត្ថិភាពក្នុងកុំព្យូទ័រក៏ដោយ ការរៀបចំគោលនយោបាយអំពីការថតចម្លងទិន្នន័យមួយដែលមានប្រសិទ្ធភាព មិនមែនជាការងាយស្រួលដូចជាការនិយាយនោះទេ។ វាអាចមានហេតុផល ដែលជាឧបសគ្គដល់ការរៀបចំផែនការគួរឲ្យកត់សម្គាល់មួយចំនួនដូចជា៖ តម្រូវការនៃរក្សាទុកទិន្នន័យដើម និងទិន្នន័យថតចម្លងនៅក្នុងទីតាំងរូបវន្តខុសគ្នា សារៈសំខាន់នៃការរក្សាសំណៅទិន្នន័យថតចម្លងជាការសម្ងាត់ និងការខិតខំប្រឹងប្រែងសម្របសម្រួលក្នុងចំណោមមនុស្សផ្សេងៗគ្នាដែលចែករំលែកព័ត៌មានឲ្យគ្នាទៅវិញទៅមក ដោយប្រើឧបករណ៍ផ្ទុកទិន្នន័យចល័តរបស់ពួកគេ។ បន្ថែមពីលើយុត្តិសាស្ត្រថតចម្លងទិន្នន័យ និងការស្តារយកឯកសារមកវិញ ជំពូកនេះលើកឡើងអំពីកម្មវិធីជាក់លាក់ចំនួនពីរគឺ [*Cobian Backup (ខូបៀនបែកអាប់)*](/km/glossary#Cobian_Backup) និង [*Recuva (រីឃ្យូវ៉ា)*](/km/glossary#Recuva)។

### សេណារីយ៉ូពីក្រោយ ### 
<div class="background" markdown="1"> អេលេណា គឺជាអ្នកបរិស្ថានមួយរូបនៅក្នុងប្រទេសមួយដែលនិយាយភាសារូស៊ី។ នៅទីនោះ គាត់បានចាប់ផ្តើមបង្កើតគេហទំព័រមួយ ដែលនឹងផ្តោតទៅលើការបង្ហាញនូវរូបភាព វីដេអូ ផែនទី និងប្រវត្តិរឿងរ៉ាវនានាប្រកបដោយការច្នៃប្រឌិតថ្មី ដើម្បីគូសបង្ហាញអំពីវិសាលភាពនៃការកាប់ព្រៃឈើខុសច្បាប់នៅក្នុងតំបន់នោះ។ គាត់កំពុងប្រមូលឯកសារ ឯកសារមេឌា និងព័ត៌មានភូមិសាស្ត្រ អំពីការកាប់ព្រៃឈើជាច្រើនឆ្នាំ ហើយឯកសារភាគច្រើនត្រូវបានរក្សាទុកនៅក្នុងកុំព្យូទ័រប្រើWindowsចាស់មួយ នៅក្នុងការិយាល័យរបស់អង្គការក្រៅរដ្ឋាភិបាលដែលគាត់ធ្វើការ។ ខណៈពេលកំពុងរចនាគេហទំព័រសម្រាប់ព័ត៌មាននេះ គាត់បានចាប់ផ្តើមដឹងអំពីសារៈសំខាន់របស់វា ហើយចាប់ផ្តើមបារម្ភអំពីការថែរក្សាការពារវាពីករណីដែលកុំព្យូទ័រនោះខូច ជាពិសេសគាត់ខ្លាចការខូចនោះកើតឡើង នៅមុនពេលគាត់បានថតចម្លងទិន្នន័យទាំងអស់ដាក់ទៅក្នុងគេហទំព័រ។ សមាជិកផ្សេងទៀតរបស់អង្គការ ពេលខ្លះក៏ប្រើកុំព្យូទ័រនោះដែរ ដែលដោយហេតុនេះហើយ គាត់ចង់ដឹងផងដែរអំពីរបៀបស្តារយកឯកសាររបស់គាត់មកវិញ ប្រសិនបើមាននរណាម្នាក់លុបចោលថតឯកសារការងាររបស់គាត់ដោយចៃដន្យ។ គាត់ក៏សួរទៅក្មួយប្រុសរបស់គាត់ឈ្មោះ នីកូឡាយឲ្យជួយគាត់បង្កើតយុទ្ធសាស្ត្រថតចម្លងទិន្នន័យទុក។
</div>


### អ្វីដែលលោកអ្នកអាចរៀនពីជំពូកនេះ ###

- របៀបរៀបចំ និងថតចម្លងព័ត៌មានរបស់លោកអ្នក
- កន្លែងដែលលោកអ្នកគួរក្សាទុកសំណៅថតចម្លងទិន្នន័យរបស់លោកអ្នក
- របៀបដែលលោកអ្នកអាចគ្រប់គ្រងសំណៅថតចម្លងទិន្នន័យបានដោយសុវត្ថិភាព
- របៀបស្តារយកមកវិញនូវឯកសារដែលត្រូវបានលុបចោលដោយចៃដន្យ




---

lang: km
community: guide
type: tactics
legacy: True
child: True
weight: 1
depth: 3
title: Identifying and organising your information

---

វាពិតជាមានសារៈសំខាន់ខ្លាំងណាស់សម្រាប់លោកអ្នក ក្នុងការចាត់វិធានការបង្ការមហន្តរាយផ្សេងៗ ដោយធ្វើឲ្យប្រាកដថា ព័ត៌មានរបស់លោកអ្នកមានសុវត្ថិភាពផ្នែករូបវន្ត គ្មាន[*Malware*](/km/glossary#Malware) និងត្រូវបានការពារដោយកម្មវិធី [*firewall*](/km/glossary#Firewall) និងពាក្យសម្ងាត់ដ៏រឹងមាំ។​ ប៉ុន្តែវិធានការទាំងនេះនៅមិនទាន់គ្រប់គ្រាន់ឡើយ។ មានបញ្ហាជាច្រើនដែលអាចកើតមានដូចជា ការវាយប្រហារដោយវីរុស ការវាយលុករបស់ក្រុម[*hacker*](/km/glossary#Hacker)  ចរន្តភ្លើងមិនគ្រប់ ការឆ្លងអគ្គិសនី ការហៀរកំពប់ទឹក ចោរកម្ម ការរឹបអូស ការខូចផ្នែកម៉ាញេទិក ការខូចប្រព័ន្ធប្រតិបត្តិការ និងការខូចhardware ជាដើម។ ការរៀបចំដើម្បីការពារគ្រោះមហន្តរាយ មានសារៈសំខាន់ស្មើនឹងការការពារប្រឆាំងនឹងគ្រោះមហន្តរាយយ៉ាងដូច្នោះដែរ។

<div class="background" markdown="1">
អេលេណា៖ នីកូឡាយ មីងដឹងថា ការថតចម្លងទិន្នន័យទុកគឺជារឿងសំខាន់ ប៉ុន្តែនេះមិនមែនមានន័យថា មីងគួរឲ្យនរណាម្នាក់ផ្សេងទៀតធ្វើការនេះឲ្យមីងទេមែនទេ?  មីងមានន័យថា តើមីងនឹងមានពេលវេលា ធនធាន និងជំនាញ ដើម្បីធ្វើវាដោយខ្លួនឯងឬអត់នោះទេ?

នីកូឡាយ៖ មិនអីទេមីង។ ការរិះរកគំនិតរៀបចំផែនការថតចម្លងទិន្នន័យទុក ចំណាយការគិតបន្តិចមែន ប៉ុន្តែវាមិនចំណាយពេលឬប្រាក់ច្រើនទេ។ ហើយបើប្រៀបធៀបជាមួយការបាត់បង់ព័ត៌មានទាំងអស់របស់មីង មីងថាទៅមើលមួយណាពិបាកជាង? ម្យ៉ាងទៀត ការថតចម្លងទិន្នន័យទុក គឺពិតជាកិច្ចការមួយក្នុងចំណោមកិច្ចការដែលមីងគួរតែគ្រប់គ្រងដោយខ្លួនឯងបាន។ អ្វីដែលកាន់តែប្រសើរ មីងត្រូវធ្វើការទាំងនេះដោយខ្លួនឯង លើកលែងតែមនុស្សដែលមីងចង់ឲ្យជួយនោះ ជាមនុស្សអាចទុកចិត្តបានបំផុត ហើយត្រូវដឹងច្បាស់អំពីកន្លែងដែលមីងរក្សាទុកព័ត៌មានឌីជីថលរបស់មីង។
</div>


ជំហានដំបូង ដើម្បីរៀបចំ​ *គោលនយោបាយស្តីពីការចម្លងទិន្នន័យទុក* គឺត្រូវគិតពីទីកន្លែងដែលព័ត៌មានផ្ទាល់ខ្លួន និងព័ត៌មានការងាររបស់លោកអ្នកស្ថិតនៅ។ ឧទា. អុីមែលរបស់លោកអ្នក អាចរក្សាទុកនៅលើ server របស់ក្រុមហ៊ុនផ្តល់សេវាអុីមែល  ឬនៅក្នុងកុំព្យូទ័រផ្ទាល់ខ្លួនរបស់លោកអ្នក ឬនៅក្នុងទាំងពីរកន្លែងក្នុងពេលតែមួយ។ ហើយជាការពិត លោកអ្នកប្រហែលមានគណនីអុីមែលច្រើន។ បន្ទាប់មក មានឯកសារសំខាន់ជាច្រើននៅក្នុងកុំព្យូទ័រដែលលោកអ្នកប្រើ ដែលកុំព្យូទ័រនោះអាចស្ថិតនៅក្នុងការិយាល័យឬនៅផ្ទះ។ មានសៀវភៅអាសយដ្ឋានទំនាក់ទំនង កំណត់ត្រាប្រវត្តិជជែកគ្នា និងការកំណត់មុខងារកម្មវិធីជាលក្ខណៈផ្ទាល់ខ្លួន។ អាចមានព័ត៌មានខ្លះត្រូវបានរក្សាទុកនៅក្នុងឧបករណ៍ផ្ទុកទិន្នន័យចល័ត ដែលរួមមានដូចជា អង្គចងចាំUSB, CD, DVD និង Floppy Diskចាស់ៗជាដើម។ ទូរស័ព្ទចល័តរបស់លោកអ្នក មានបញ្ជីព័ត៌មាន ទំនាក់ទំនង និងអាចមានសារអត្ថបទសំខាន់ៗរក្សាទុកនៅក្នុងទូរស័ព្ទនោះផងដែរ។ ប្រសិនបើលោកអ្នកមានវេបសាយ ក្នុងនោះអាចមានបណ្តុំអត្ថបទជាច្រើន ដែលផ្តុំឡើងដោយការងារជាច្រើនឆ្នាំរបស់អ្នក។ ហើយ ចុងក្រោយ សូមកុំភ្លេចព័ត៌មានដែលមិនមែនជាទម្រង់ឌីជីថលដូចជាដូចជា សៀវភៅកត់ត្រា សៀវភៅកំណត់ហេតុ និងលិខិតជាដើម។

ជំហានបន្ទាប់ លោកអ្នកចាំបាច់ត្រូវកំណត់ថា តើឯកសារណាខ្លះក្នុងចំណោមឯកសារទាំងនេះ គឺជា 'សំណៅមេ' ហើយឯកសារណាខ្លះជាសំណៅចម្លង។ សំណៅមេ ជាទូទៅគឺជាសំណៅចុងក្រោយបំផុតរបស់ឯកសារមួយ ឬបណ្តុំឯកសារមួយ ហើយត្រូវគ្នាទៅនឹងសំណៅដែលលោកអ្នកនឹងធ្វើការកែប្រែ ប្រសិនបើលោកអ្នកត្រូវការធ្វើបច្ចុប្បន្នភាពអ្វីមួយនៅក្នុងនោះ។ ជាការពីត ភាពខុសគ្នានេះ មិនត្រូវបានអនុវត្តចំពោះឯកសារដែលមានសំណៅតែមួយទេ ប៉ុន្តែវាមានសារៈសំខាន់បំផុតសម្រាប់ប្រភេទព័ត៌មានខ្លះ។ សេណារីយ៉ូនៃមហន្តរាយទូទៅមួយកើតឡើង នៅពេលដែលមានតែសំណៅចម្លងនៃឯកសារសំខាន់ប៉ុណ្ណោះដែលត្រូវបានថតចម្លងទុក  ហើយ សំណៅមេត្រូវបានបាត់ឬបំផ្លាញ នៅមុនពេលសំណៅថតចម្លងទាំងនោះត្រូវបានធ្វើបច្ចុប្បន្នភាព។ ឧទា. សូមលោកអ្នកសាកល្បងស្រមៃគិតថា លោកអ្នកបាននិងកំពុងធ្វើដំណើរកំសាន្តរយៈពេលមួយសប្តាហ៍ ហើយក្នុងអំឡុងពេលនោះ លោកអ្នកធ្វើបច្ចុប្បន្នភាពសំណៅថតចម្លងនៃតារាងទិន្នន័យជាក់លាក់មួយ ដែលលោកអ្នករក្សាទុកនៅក្នុងអង្គចងចាំUSBរបស់លោកអ្នក។ ត្រង់ចំណុចនេះ លោកអ្នកគួរចាប់ផ្តើមគិតថា សំណៅថតចម្លងនោះគឺជាសំណៅមេរបស់លោកអ្នក ព្រោះសំណៅថតចម្លងទិន្នន័យទុកតាមកាលកំណត់និងស្វ័យប្រវត្តិ នៅក្នុងកុំព្យូទ័រការិយាល័យរបស់លោកអ្នក មិនមែនជាសំណៅទិន្នន័យដែលត្រូវបានធ្វើបច្ចុប្បន្នភាពចុងក្រោយបំផុតទៀតឡើយ។

ត្រូវព្យាយាមកត់ត្រាទុកទីតាំងរូបវន្ត នៃគ្រប់សំណៅមេ និងសំណៅចម្លងទាំងអស់របស់ព័ត៌មានដែលកំណត់ខាងលើ។ ការធ្វើដូចនេះ នឹងជួយឲ្យលោកអ្នកយល់ច្បាស់អំពីតម្រូវការរបស់ខ្លួន ហើយចាប់ផ្តើមកំណត់គោលនយោបាយសមស្របមួយស្តីពី ការថតចម្លងទិន្នន័យទុក។ តារាងខាងក្រោមនេះ គឺជាឧទាហរណ៍សាមញ្ញបំផុតមួយ។ ជាការពិត លោកអ្នកមុខជាយល់ថា តារាងរបស់ខ្លួនមានប្រវែងវែងជាងនេះឆ្ងាយណាស់  និងមាន'ឧបករណ៍ផ្ទុកទិន្នន័យ'ខ្លះដែលមាន'ប្រភេទទិន្នន័យ'ច្រើនជាងមួយ ហើយប្រភេទទិន្នន័យខ្លះមាននៅក្នុងឧបករណ៍ច្រើនយ៉ាង។


<table border="1">
<tbody>
<tr>
<th>ប្រភេទទិន្នន័យ</th>
<th>សំណៅមេ/សំណៅចម្លង</th>
<th>ឧបករណ៍ផ្ទុកទិន្នន័យ</th>
<th>ទីតាំង</th>
</tr>
<tr>
<td>ឯកសារអេឡិកត្រូនិក</td>
<td>សំណៅមេ</td>
<td>Hard drive កុំព្យូទ័រ</td>
<td>ការិយាល័យ</td>
</tr>
<tr>
<td>ឯកសារអេឡិកត្រូនិកសំខាន់ៗមួយចំនួន</td>
<td>សំណៅចម្លង</td>
<td>អង្គចងចាំUSB </td>
<td>នៅជាមួយខ្ញុំ</td>
</tr>
<tr>
<td>ទិន្នន័យរបស់កម្មវិធី(រូបថត សៀវភៅអាសយដ្ឋាន ប្រតិទិន ។ល)</td>
<td>សំណៅមេ</td>
<td>Hard drive កុំព្យូទ័រ</td>
<td>ការិយាល័យ</td>
</tr>
<tr>
<td>ឯកសារអេឡិកត្រូនិកមួយចំនួន</td>
<td>សំណៅចម្លង</td>
<td>CDs</td>
<td>ផ្ទះ</td>
</tr>
<tr>
<td>អុីមែល &amp; ព័ត៌មានទំនាក់ទំនងតាមអុីមែល</td>
<td>សំណៅមេ</td>
<td>គណនី Gmail</td>
<td>អុីនធឺណិត</td>
</tr>
<tr>
<td>សារអត្ថបទ &amp; ព័ត៌មានសម្រាប់ទាក់ទងតាមទូរស័ព្ទ</td>
<td>សំណៅមេ</td>
<td>ទូរស័ព្ទចល័ត</td>
<td>នៅជាមួយខ្ញុំ</td>
</tr>
<tr>
<td>ឯកសារបោះពុម្ព (កិច្ចសន្យា វិក្កយបត្រ ។ល)</td>
<td>សំណៅមេ</td>
<td>ថតតុ</td>
<td>ការិយាល័យ</td>
</tr>
</tbody>
</table>





នៅក្នុងតារាងខាងលើនេះ លោកអ្នកអាចមើលឃើញថា៖

- ប្រសិនបើ hard driveកុំព្យូទ័រការិយាល័យរបស់លោកអ្នកខូច ឯកសារដែលអាចសល់នៅ គឺសំណៅចម្លងដែលមាននៅក្នុងអង្គចងចាំUSBនិងCDនៅផ្ទះ។
- លោកអ្នកមិនមានសំណៅ Offline នៃសារអុីមែល ឬសៀវភៅអាសយដ្ឋានរបស់លោកអ្នកទេ ដូច្នេះ ប្រសិនបើលោកអ្នកភ្លេចពាក្យសម្ងាត់របស់ខ្លួន (ឬប្រសិនបើនរណាម្នាក់បានផ្លាស់ប្តូរពាក្យសម្ងាត់នោះក្នុងបំណងអាក្រក់) លោកអ្នកនឹងបាត់បង់សិទ្ធិចូលប្រើពួកវា។
- លោកអ្នកមិនមានសំណៅចម្លងនៃទិន្នន័យ ដែលចេញពីទូរស័ព្ទចល័តរបស់លោកអ្នកទេ។
- លោកអ្នកមិនមានសំណៅចម្លងនៃឯកសារបោះពុម្ពក្នុងទម្រង់ឌីជីថល ឬរូបវន្ត ដែលមានដូចជាកិច្ចសន្យានិងវិក្កយបត្រជាដើមទេ។


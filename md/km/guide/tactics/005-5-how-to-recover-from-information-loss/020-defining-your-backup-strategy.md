

---

lang: km
community: guide
type: tactics
legacy: True
child: True
weight: 2
depth: 3
title: Defining your backup strategy

---

ដើម្បីថតចម្លងទិន្នន័យទាំងអស់ខាងលើនេះ លោកអ្នកនឹងត្រូវការភាពផ្សំនៃកម្មវិធីកុំព្យូទ័រ និងដំណើរការនៃដំណោះស្រាយវា។ សំខាន់ជាងនេះទៅទៀត លោកអ្នកចាំបាច់ត្រូវប្រាកដថា ប្រភេទទិន្នន័យនីមួយៗត្រូវបានរក្សាទុក យ៉ាងហោចណាស់នៅទីកន្លែងពីរផ្សេងគ្នា។

**ឯកសារអេឡិកត្រូនិក** - ត្រូវបង្កើតការថតចម្លងគ្រប់ឯកសារទាំងអស់ដែលមាននៅក្នុងកុំព្យូទ័ររបស់លោកអ្នក ដោយប្រើកម្មវិធីដូចជា [*Cobian Backup*](/km/glossary#Cobian_Backup) ដែលត្រូវបានបរិយាយលម្អិតបន្ថែមនៅខាងក្រោម។ ត្រូវរក្សាទុកសំណៅថតចម្លងនោះ នៅក្នុងឧបករណ៍ចល័តមួយ ដើម្បីឲ្យលោកអ្នកអាចយកវាទៅផ្ទះ ឬកន្លែងសុវត្ថិភាពណាមួយផ្សេងទៀត។ External hard drive, CD/DVD ឬ អង្គចងចាំUSB គឺជាជម្រើសដែលអាចប្រើបាន។ មនុស្សមួយចំនួន ប្រើCDឬDVDសម្រាប់កិច្ចការនេះ ព្រោះហានិភ័យនៃការសរសេរជាន់ពីលើ និងការបាត់បង់សំណៅថតចម្លងទិន្នន័យរបស់លោកអ្នកមានកម្រិតទាប។ CDទទេ អាចមានតម្លៃថោក ល្មមនឹងឲ្យលោកអ្នកអាចប្រើCDថ្មីមួយបាន នៅរៀងរាល់ពេលលោកអ្នកធ្វើការថតចម្លងទិន្នន័យទុក។


ដោយសារទិន្នន័យទម្រង់អេឡិកត្រូនិកនេះ ជាញឹកញាប់រួមមានព័ត៌មានរសើបផងនោះ  វាជាការសំខាន់ណាស់ដែលអ្នកត្រូវការពារសំណៅថតចម្លងឯកសារអេឡិកត្រូនិករបស់លោកអ្នក ដោយធ្វើកូដនីយកម្មពួកវា។ លោកអ្នកអាចយល់ដឹងអំពីរបៀបធ្វើការងារនេះ នៅក្នុង [***ជំពូក ៤ ៖ របៀបការពារឯកសាររសើបនៅក្នុងកុំព្យូទ័ររបស់លោកអ្នក***](/km/chapter-4) និងនៅក្នុង[***មគ្គុទ្ទេសក៍ណែនាំអំពី កម្មវិធី TrueCrypt***](/km/truecrypt_main)

**ឃ្លាំងផ្ទុកទិន្នន័យនៃកម្មវិធី** - បន្ទាប់ពីបានកំណត់ទីតាំងឃ្លាំងផ្ទុកទិន្នន័យនៃកម្មវិធីរបស់ខ្លួនហើយ លោកអ្នកអាចថតចម្លងឃ្លាំងផ្ទុកទិន្នន័យទាំងនោះទុក នៅក្នុងរបៀបដូចគ្នាទៅនឹងឯកសារអេឡិកត្រូនិកដែរ។

**អុីមែល** - ជាជាងចូលប្រើអុីមែលរបស់ខ្លួនដោយប្រើតែកម្មវិធីបើកអុីនធឺណិត  លោកអ្នកអាចបញ្ចូលកម្មវិធីប្រើអុីមែលមួយ ដូចជាកម្មវិធី [*Thunderbird*](/km/glossary#Thunderbird) ហើយកំណត់មុខងារវាឲ្យធ្វើការជាមួយគណនីរបស់លោកអ្នក [***មគ្គុទ្ទេសក៍ណែនាំអំពី កម្មវិធីThunderbird***](/km/thunderbird_main) មានពន្យល់លម្អិតអំពីរបៀបធ្វើការងារនេះ។ សេវាវែបមែលភាគច្រើនបំផុត នឹងផ្តល់ជូនផងដែរនូវពាក្យណែនាំអំពីរបៀបប្រើកម្មវិធីបែបនេះ និងអំពីរបៀបបញ្ចូលអាសយដ្ឋានអុីមែលរបស់លោកអ្នកទៅក្នុងពួកវា។ លោកអ្នកអាចយល់ដឹងបន្ថែមអំពីការនេះ នៅក្នុងផ្នែក“សេចក្តីសម្រាប់អានបន្ថែម”នៅខាងក្រោម។ ប្រសិនបើលោកអ្នកជ្រើសរើសផ្លាស់ទីតាំងសារអុីមែលចាស់ៗទៅកុំព្យូទ័ររបស់លោកអ្នក  ដោយមិនឲ្យមានរក្សាទុកនៅក្នុងServer (ឧទា.សម្រាប់ហេតុផលសុវត្ថិភាព) នោះអ្នកត្រូវប្រាកដថា អ្នកបានដាក់ពួកវាបញ្ចូលទៅក្នុងការថតចម្លងឯកសារអេឡិកត្រូនិកដែលបរិយាយខាងលើ។


**ទិន្នន័យដែលមានក្នុងទូរស័ព្ទចល័ត** - ដើម្បីថតចម្លងទុកលេខទូរស័ព្ទនិងសារអត្ថបទ ដែលមាននៅក្នុងទូរស័ព្ទចល័តរបស់លោកអ្នក លោកអ្នកអាចភ្ជាប់វាទៅកុំព្យូទ័ររបស់លោកអ្នកដោយប្រើកម្មវិធីសមស្របណាមួយ ដែលជាទូទៅអាចទទួលបានពីគេហទំព័ររបស់ក្រុមហ៊ុនផលិតទូរស័ព្ទនោះ។ លោកអ្នក អាចនឹងត្រូវការទិញខ្សែUSBពិសេសមួយ ដើម្បីធ្វើការនេះ។

**ឯកសារបោះពុម្ព** - ប្រសិនបើអាចធ្វើបាន លោកអ្នកគួរពិនិត្យគ្រប់ឯកសារសំខាន់ៗទាំងអស់របស់លោកអ្នក បន្ទាប់មក ថតចម្លងពួកវាទុក អមជាមួយឯកសារអេឡិកត្រូនិកផ្សេងទៀតដែលបានពិភាក្សាខាងលើ។


ជាចុងក្រោយ លោកអ្នកគួររៀបចំឡើងវិញនូវឧបករណ៍ផ្ទុកទិន្នន័យ ប្រភេទទិន្នន័យ និងសំណៅថតចម្លងទិន្នន័យរបស់លោកអ្នក ក្នុងរបៀបមួយដែលធ្វើឲ្យព័ត៌មានរបស់លោកអ្នកមានលក្ខណៈកាន់តែធន់ទៅនឹងមហន្តរាយនានាស។


<table width="100%" border="1">
<tbody>
<tr>
<th>ប្រភេទទិន្នន័យ</th>
<th>សំណៅមេ/សំណៅចម្លង</th>
<th>ឧបករណ៍ផ្ទុកទិន្នន័យ</th>
<th>ទីតាំង</th>
</td>
</tr>
<tr>
<td>ឯកសារអេឡិកត្រូនិក</td>
<td>សំណៅមេ</td>
<td>Hard drive កុំព្យូទ័រ</td>
<td>ការិយាល័យ</td>
</tr>
<tr>
<td>ឯកសារអេឡិកត្រូនិក</td>
<td>សំណៅចម្លង</td>
<td>CD</td>
<td>ផ្ទះ</td>
</tr>
<tr>
<td>ឯកសារអេឡិកត្រូនិកសំខាន់ៗមួយចំនួន</td>
<td>សំណៅចម្លង</td>
<td>អង្គចងចាំUSB</td>
<td>នៅជាមួយខ្ញុំ</td>
</tr>
</tbody>
</table>





<table width="100%" border="1">
<tbody>
<tr>
<th>ប្រភេទទិន្នន័យ</th>
<th>សំណៅមេ/សំណៅចម្លង</th>
<th>ឧបករណ៍ផ្ទុកទិន្នន័យ</th>
<th>ទីតាំង</th>
</td>
</tr>
<tr>
<td>ទិន្នន័យកម្មវិធី</td>
<td>សំណៅមេ</td>
<td>Hard drive កុំព្យូទ័រ</td>
<td>ការិយាល័យ</td>
</tr>
<tr>
<td>ទិន្នន័យកម្មវិធី</td>
<td>សំណៅចម្លង</td>
<td>CD</td>
<td>ផ្ទះ</td>
</tr>
</tbody>
</table>

<table width="100%" border="1">
<tbody>
<tr>
<th>ប្រភេទទិន្នន័យ</th>
<th>សំណៅមេ/សំណៅចម្លង</th>
<th>ឧបករណ៍ផ្ទុកទិន្នន័យ</th>
<th>ទីតាំង</th>
</td>
</tr>
<tr>
<td>អុីមែល &amp; ព័ត៌មានទាក់ទងអុីមែល</td>
<td>សំណៅចម្លង</td>
<td>គណនីGmail</td>
<td>អុីនធឺណិត</td>
</tr>
<tr>
<td>អុីមែល &amp; ព័ត៌មានទាក់ទងអុីមែល</td>
<td>សំណៅមេ</td>
<td>កម្មវិធីThunderbird នៅក្នុងកុំព្យូទ័រការិយាល័យ</td>
<td>ការិយាល័យ</td>
</tr>
</tbody>
</table>

<table width="100%" border="1">
<tbody>
<tr>
<th>ប្រភេទទិន្នន័យ</th>
th>សំណៅមេ/សំណៅចម្លង</th>
<th>ឧបករណ៍ផ្ទុកទិន្នន័យ</th>
<th>ទីតាំង</th>
</td>
</tr>
<tr>
<td>សារអត្ថបទ &amp; ព័ត៌មានទាក់ទងទូរស័ព្ទចល័ត</td>
<td>សំណៅមេ</td>
<td>ទូរស័ព្ទចល័ត</td>
<td>នៅជាមួយខ្ញុំ</td>
</tr>
<tr>
<td>សារអត្ថបទ &amp; ព័ត៌មានទាក់ទងទូរស័ព្ទចល័ត</td>
<td>សំណៅថតចម្លង</td>
<td>Hard drive កុំព្យូទ័រ</td>
<td>ការិយាល័យ</td>
</tr>
<tr>
<td>សារអត្ថបទ &amp; ព័ត៌មានទាក់ទងទូរស័ព្ទចល័ត</td>
<td>សំណៅថតចម្លង</td>
<td>Backup SIM</td>
<td>ផ្ទះ</td>
</tr>
</tbody>
</table>

<table width="100%" border="1">
<tbody>
<tr>
<th>ប្រភេទទិន្នន័យ</th>
<th>សំណៅមេ/សំណៅចម្លង</th>
<th>ឧបករណ៍ផ្ទុកទិន្នន័យ</th>
<th>ទីតាំង</th>
</td>
</tr>
<tr>
<td>ឯកសារបោះពុម្ព</td>
<td>សំណៅមេ</td>
<td>ថតតុ</td>
<td>ការិយាល័យ</td>
</td>
</tr>
<tr>
<td>ឯកសារស្គែន</td>
<td>សំណៅចម្លង</td>
<td>CD</td>
<td>នៅផ្ទះ</td>
</tr>
</tbody>
</table>




<div class="background" markdown="1">
អេលេណា៖ មីងស្គាល់មនុស្សមួយចំនួន ដែលរក្សាទុកឯកសារសំខាន់ៗទាំងអស់របស់ពួកគេនៅក្នុង Gmail ដោយភ្ជាប់ពួកវាទៅក្រុមសារ'draft' ឬដោយភ្ជាប់ឯកសារជាមួួយអុីមែលហើយផ្ញើទៅខ្លួនឯង។ តើនោះអាចនឹងរាប់បានថា ជា'ទីតាំងរូបវន្តទីពីរ'សម្រាប់ឯកសាររបស់មីងដែរទេ?

នីកូឡាយ៖ វាប្រហែលជាអាចជួយមីងឱ្យស្តារយកមកវិញបាន ប្រសិនបើមីងបាត់ឯកសារសំខាន់មួយឬពីរ ប៉ុន្តែវាដូចជាមិនសូវទំនងនោះឡើយ។ និយាយដោយស្មោះត្រង់ទៅ តើមានឯកសារប៉ុន្មានដែលមីងគិតថានឹងអាចថតចម្លងទុកបែបនោះបានក្នុង១សប្តាហ៍? លើសពីនេះទៀត មីងចាំបាច់ត្រូវពិចារណាផងដែរថា តើឯកសារភ្ជាប់ទាំងនោះមានសុវត្ថិភាពដែរឬទេ ជាពិសេស ប្រសិនបើមីងព្រួយបារម្ភណ៍ថា អុីមែលរបស់មីងកំពុងមានគេលួចត្រួតពិនិត្យតាមដាន។ បើមីងកំពុងភ្ជាប់សេវាទៅ Gmail ដោយគ្មានសុវត្ថិភាព នោះប្រៀបដូចជាមីងដាក់ជូនព័ត៌មានរសើបរបស់ខ្លួននៅលើចានប្រាក់ទាបមួយអញ្ចឹង។ ការភ្ជាប់សេវាតាម HTTPS ទៅកាន់ Gmail ដើម្បីថតចម្លងប្រអប់ទិន្នន័យរបស់Truecrypt ឬឯកសារទិន្នន័យ KeePass តូចៗ  អាចមានសុវត្ថិភាពល្អគ្រាន់បើ ព្រោះពួកវាត្រូវបានបម្លែងជាអក្សរសម្ងាត់ ប៉ុន្តែខ្ញុំពិតជាមិនណែនាំមធ្យោបាយនេះ ថាជាយុទ្ធសាស្ត្រ​ល្អសម្រាប់ថតចម្លងទិន្នន័យទុកសម្រាប់គោលបំណងទូទៅនោះឡើយ។
</div>


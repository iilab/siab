

---

lang: km
community: guide
type: tactics
legacy: True
child: True
weight: 3
depth: 3
title: Creating a digital backup

---

ក្នុងចំណោមប្រភេទទិន្នន័យផ្សេងៗ ដែលត្រូវបានពិភាក្សានៅក្នុងជំពូកនេះ គឺ'ឯកសារអេឡិកត្រូនិក'ដែលទំនងជាត្រូវបារម្ភជាងគេ នៅពេលបង្កើតគោលនយោបាយស្តីការថតចម្លងទិន្នន័យអ្វីមួយ។ ពាក្យនេះ ប្រហែលមានន័យមិនសូវច្បាស់សម្រាប់អ្នក ប៉ុន្តែជាទូទៅគេសំដៅទៅឯកសារដែលលោកអ្នកកត់ត្រាពីខ្លួនឯង ហើយដែលលោកអ្នកបើកមើលបានដោយចុចពីរដងលើពួកវា ឬដោយប្រើម៉ឺនុយ File របស់កម្មវិធីជាក់លាក់ណាមួយ។ ជាពិសេស វារួមបញ្ចូលទាំងឯកសារប្រភេទText File, Word Processing, Presentations, PDFs និង Spreadsheet និង​ក្នុងចំណោមប្រភេទឯកសារជាច្រើនផ្សេងទៀត។ ឧទា. វាមិនដូចសារអ៊ីមែលទេ  ឯកសារអេឡិកត្រូនិកជាទូទៅមិនត្រូវបានធ្វើបច្ចុប្បន្នភាពតាមអុីនធឺណិត ក្នុងពេលតែមួយជាមួយសំណៅចម្លងដែលនៅឆ្ងាយទេ។


នៅពេលថតចម្លងឯកសារអេឡិកត្រូនិករបស់លោកអ្នក លោកអ្នកគួរចាំថា ត្រូវថតចម្លងឃ្លាំងផ្ទុកទិន្នន័យរបស់កម្មវិធីផងដែរ។ ឧទា. ប្រសិនបើលោកអ្នកប្រើកម្មវិធីប្រតិទិនមួយ ឬសៀវភៅអាសយដ្ឋានអេឡិកត្រូនិកមួយ  លោកអ្នកចាំបាច់ត្រូវរកថតឯកសារដែលកម្មវិធីបានរក្សាទុកទិន្នន័យរបស់ខ្លួនផងដែរ។ សង្ឃឹមថា ឃ្លាំងផ្ទុកទិន្នន័យទាំងនេះ នឹងស្ថិតនៅក្នុងទីកន្លែងតែមួយ ជាមួយឯកសារអេឡិកត្រូនិករបស់លោកអ្នក ដែលជាញឹកញាប់ត្រូវបានរក្សាទុកនៅក្នុងថតឯកសារ**My Documents** នៅក្នុងកុំព្យូទ័រដែលប្រើWindows។ ប៉ុន្តែ បើមិនដូច្នេះទេ លោកអ្នកគួរបន្ថែមថតឯកសារ ដែលសមស្របចំពោះការថតចម្លងទិន្នន័យទុកជាប្រចាំរបស់លោកអ្នក។


អុីមែលដែលរក្សាទុកដោយកម្មវិធីមួយ ដូចជាកម្មវិធី [*Thunderbird*](/km/glossary#Thunderbird) គឺជាឧទាហរណ៍គំរូមួយរបស់ឃ្លាំងផ្ទុកទិន្នន័យរបស់កម្មវិធី។ ប្រសិនបើលោកអ្នកប្រើកម្មវិធីអុីមែលមួយ ដែលលោកអ្នកមិនអាច ឬមិនចង់រក្សាទុកសំណៅចម្លងនៃសាររបស់លោកអ្នកនៅក្នុងServerទេនោះ លោកអ្នកត្រូវតែប្រាកដថា ឃ្លាំងផ្ទុកទិន្នន័យអុីមែលនេះត្រូវបានរួមបញ្ចូលនៅក្នុងការចម្លងទិន្នន័យទុកជាប្រចាំរបស់លោកអ្នក។ លោកអ្នកអាចចាត់ទុកឯកសាររូបភាពនិងវីដេអូថា ជាឯកសារ ឬវត្ថុអេឡិកត្រូនិកនៅក្នុងឃ្លាំងផ្ទុកទិន្នន័យរបស់កម្មវិធីមួយ ដោយផ្អែកទៅលើរបៀបដែលលោកអ្នកធ្វើការជាមួយពួកវា។ ឧទា. កម្មវិធីដូចជាកម្មវិធី Windows Media player និង iTunes គឺធ្វើការដូចឃ្លាំងផ្ទុកទិន្នន័យដែរ។ ប្រសិនបើលោកអ្នកប្រើកម្មវិធីបែបនេះ លោកអ្នកប្រហែលជាត្រូវស្វែងរកនៅក្នុងHard Driveកុំព្យូទ័ររបស់លោកអ្នក ដើម្បីស្គាល់ទីកន្លែងជាក់ស្តែងដែលពួកវាត្រូវបានរក្សាទុក។


### ឧបករណ៍ផ្ទុកទិន្នន័យ ###

មុនពេលលោកអ្នកអាចថតចម្លងទុកឯកសារអេឡិកត្រូនិកបាន លោកអ្នកត្រូវតែសម្រេចថា តើឧបករណ៍ផ្ទុកទិន្នន័យប្រភេទណាខ្លះដែលលោកអ្នកនឹងប្រើ។

**USB disk ឬ Memory stick** - USB disk ឬ Memory stick អាចមានតម្លៃថោកនិងមានចំណុះទិន្នន័យធំ។ ពួកវាងាយស្រួលលុប ឬសរសេរជាន់ពីលើបានច្រើនដង។ USB disk ឬ Memory stick មានអាយុកាលប្រើប្រាស់មានកំណត់ ដោយពឹងផ្អែកយ៉ាងខ្លាំងទៅលើរបៀបនិងកម្រិតភាពញឹកញាប់នៃការប្រើប្រាស់ ប៉ុន្តែជាទូទៅត្រូវបានប៉ាន់ស្មានថា វាមានអាយុកាលប្រើប្រាស់បានប្រហែល១០ឆ្នាំ។

**Compact Discs (CDs)** CD អាចផ្ទុកទិន្នន័យបានប្រហែល៧០០មេហ្គាបៃ(MB)។ លោកអ្នកនឹងត្រូវការកម្មវិធី[*CD burner*](/km/glossary#CD_burner) និងCDទទេ ដើម្បីអាចធ្វើការថតចម្លងទិន្នន័យទុកនៅក្នុងCDបាន។ ប្រសិនបើលោកអ្នកចង់លុបCDមួយ ហើយធ្វើបច្ចុប្បន្នភាពឯកសារដែលរក្សាទុកនៅក្នុងវា លោកអ្នកចាំបាច់ត្រូវមានកម្មវិធីCD-RW burnerមួយ និងCDដែលអាចសរសេរឡើងវិញបាន។ ឥឡូវនេះ គ្រប់ប្រព័ន្ធប្រតិបត្តិការចម្បងទាំងអស់ រាប់ទាំងWindows XPផងដែរ បានភ្ជាប់មកជាមួយនូវកម្មវិធី ដែលអាចសរសេរទិន្នន័យទៅក្នុង CD និង CD-RW បាន។ ត្រូវចាំថា ព័ត៌មានដែលត្រូវបានសរសេរទៅក្នុងCDទាំងនេះ អាចនឹងចាប់ផ្តើមខូច នៅក្រោយរយៈពេលប្រាំឬដប់ឆ្នាំ។ ប្រសិនបើលោកអ្នកត្រូវការរក្សាទុកសំណៅថតចម្លងមួយសម្រាប់រយៈពេលវែងជាងនេះ លោកអ្នកត្រូវតែធ្វើការថតចម្លងCDទាំងនោះឡើងវិញយូរៗម្តង  ទិញCD ពិសេសដែលមាន'អាយុកាលវែង' ឬប្រើវិធីសាស្ត្រថតចម្លងទិន្នន័យទុកផ្សេងពីនេះ។


**ថាសវីដេអូឌីជីថល(DVDs)** - DVD អាចផ្ទុកទិន្នន័យបានដល់ទៅ ៤.៧ ជីហ្គាបៃ (GB)។ ពួកវាធ្វើការភាគច្រើនដូចជាCDដែរ ប៉ុន្តែតម្រូវឱ្យមានបរិក្ខារដែលមានតម្លៃថ្លៃជាងបន្តិច។ លោកអ្នក ចាំបាច់ត្រូវការមានកម្មវិធី DVD ឬ [*DVD-RW burner*](/km/glossary#CD_burner) និងថាសដែលសមស្រប។ ដូចជាCDដែរ ទិន្នន័យដែលត្រូវបានសរសេរទៅក្នុងDVD នឹងចាប់ផ្តើមខូចក្នុងរយៈពេលមួយជាយថាហេតុ។

**Remote server** - serverសម្រាប់ថតចម្លងទិន្នន័យទុករបស់បណ្តាញកុំព្យូទ័រដែលត្រូវបានថែទាំយ៉ាងល្អមួយ អាចនឹងមានចំណុះសម្រាប់ផ្ទុកទិន្នន័យស្ទើរតែគ្មានដែនកំណត់  ប៉ុន្តែល្បឿននិងស្ថេរភាពនៃការភ្ជាប់សេវាអុីនធឺណិតរបស់លោកអ្នកនឹងកំណត់ថា តើនេះគឺជាជម្រើសមួយដែលត្រូវនឹងតថភាពជាក់ស្តែងរបស់អ្នកដែរឬអត់។ លោកអ្នកត្រូវចាំថា ការដំណើរការServerសម្រាប់ថតចម្លងទិន្នន័យទុកនៅក្នុងការិយាល័យផ្ទាល់ខ្លួនរបស់លោកអ្នក ទោះបីជាវាមានល្បឿនលឿនជាងការចម្លងព័ត៌មានតាមអុីនធឺណិតក៏ដោយ  គឺបំពានទៅលើសេចក្តីតម្រូវ ដែលលោកអ្នកត្រូវរក្សាទុកសំណៅចម្លងនៃទិន្នន័យសំខាន់របស់លោកអ្នកនៅក្នុងទីតាំងរូបវន្តពីរផ្សេងគ្នា ។
មានសេវាផ្ទុកទិន្នន័យឥតគិតថ្លៃជាច្រើននៅលើអុីនធឺណិតផងដែរ  ប៉ុន្តែលោកអ្នកគួរពិចារណាដោយប្រុងប្រយ័ត្នអំពីហានិភ័យនៃការដាក់ព័ត៌មានរបស់លោកអ្នកទៅលើអុីនធឺណិត ហើយលោកអ្នកគួរតែធ្វើកូដនីយកម្មទិន្នន័យថតចម្លងរបស់លោកអ្នកជានិច្ច មុននឹងអាប់ឡូតពួកវាទៅក្នុងServerដែលប្រតិបត្តិការដោយអង្គភាព ឬបុគ្គលដែលលោកអ្នកមិនស្គាល់និងមិនទុកចិត្ត។ សូមមើលផ្នែក [***សេចក្តីសម្រាប់អានបន្ថែម***](/km/chapter_5_5) ដើម្បីទទួលបានឧទាហរណ៍មួយចំនួន។

### កម្មវិធីសម្រាប់ថតចម្លងទិន្នន័យ ###
កម្មវិធីCobian Backup ជាកម្មវិធីដែលងាយស្រួលប្រើមួយ ដែលអាចកំណត់ឱ្យដំណើរការដោយស្វ័យប្រវត្តិទៅតាមពេលកំណត់ទៀងទាត់ និងអាចកំណត់ឱ្យដាក់បញ្ចូលតែឯកសារណាដែលត្រូវបានផ្លាស់ប្តូរចុងប៉ុណ្ណោះ។ វាអាចបង្រួមទិន្នន័យថតចម្លងនោះឱ្យមានទំហំតូចជាងមុនបានផងដែរ។
<div class="getstarted" markdown="1">
អនុវត្តន៍៖ ចាប់ផ្តើមជាមួយ[*មគ្គុទ្ទេសក៍ណែនាំអំពី កម្មវិធីCobian Backup*](/km/cobian_main)
</div>


ដូចធម្មតា វាគឺជាគំនិតល្អក្នុងការធ្វើកូដនីយកម្មឯកសាររបស់អ្នក ដោយប្រើកម្មវិធី ដូចជា [*TrueCrypt*](/km/glossary#TrueCrypt)ជាដើម។ ព័ត៌មានបន្ថែមអំពីការធ្វើកូដនីយកម្ម អាចរកឃើញនៅក្នុង [***ជំពូក ៤ ៖ របៀបការពារទិន្នន័យរសើបនៅក្នុងកុំព្យូទ័ររបស់លោកអ្នក***](/km/chapter-4).

<div class="getstarted" markdown="1">

អនុវត្តន៍៖ ចាប់ផ្តើមជាមួយកម្មវិធី [*TrueCrypt - មគ្គុទ្ទេសក៍ណែនាំអំពី ការរក្សាទុកឯកសារប្រកបដោយសុវត្ថិភាព*](/km/truecrypt_main)
</div>
<p>

នៅពេលប្រើកម្មវិធីថតចម្លងទិន្នន័យទាំងនេះ  មានការងារខ្លះដែលលោកអ្នកអាចធ្វើបាន ដើម្បីជួយប្រព័ន្ធថតចម្លងទិន្នន័យរបស់លោកអ្នកឱ្យដំណើរការបានដោយរលូន៖

- ត្រូវរៀបចំឯកសារនៅក្នុងកុំព្យូទ័ររបស់លោកអ្នកឲ្យបានល្អ។ ត្រូវព្យាយាមផ្លាស់ប្តូរទីតាំងថតឯកសារអេឡិកត្រូនិកទាំងអស់ ដែលលោកអ្នកចង់ថតចម្លងទុក ទៅដាក់ក្នុងទីតាំងតែមួយ ដូចជានៅក្នុងថតឯកសារ**My Documents** ជាដើម។
- ប្រសិនបើលោកអ្នកប្រើកម្មវិធី ដែលរក្សាទុកទិន្នន័យរបស់វានៅក្នុងឃ្លាំងផ្ទុកទិន្នន័យមួយ ជាដំបូងលោកអ្នកគួរកំណត់ទីតាំងរបស់ឃ្លាំងផ្ទុកទិន្នន័យនោះសិន។ ប្រសិនបើវាមិនមែនជាទីតាំងសមស្របមួយទេនោះ លោកអ្នកត្រូវមើលថា តើកម្មវិធីនោះនឹងអនុញ្ញាតឱ្យលោកអ្នកជ្រើសរើសទីតាំងថ្មីមួយសម្រាប់ឃ្លាំងផ្ទុកទិន្នន័យរបស់វាបានដែរឬទេ។ ប្រសិនជាបាន លោកអ្នកអាចដាក់ឃ្លាំងផ្ទុកទិន្នន័យនោះ ទៅក្នុងថតឯកសាររួមគ្នាជាមួយឯកសារអេឡិកត្រូនិករបស់លោកអ្នក។
- ត្រូវកំណត់កាលវិភាគទៀងទាត់មួយ ដើម្បីធ្វើការថតចម្លងទិន្នន័យរបស់លោកអ្នក។
- ត្រូវព្យាយាមបង្កើតនីតិវិធីដែលអាចទុកចិត្តបាននិងមានសុវត្ថិភាពសម្រាប់បុគ្គលិកទាំងអស់នៅក្នុងការិល័យរបស់លោកអ្នក ដែលមិនទាន់មានគោលនយោបាយស្តីពីការថតចម្លងទិន្នន័យរបស់ខ្លួន។ ត្រូវជួយសហការីរបស់លោកអ្នកឱ្យយល់ពីសារៈសំខាន់នៃកិច្ចការនេះ។
- ត្រូវប្រាកដថា បានធ្វើតេស្តសាកល្បងដំណើរការស្តារយកទិន្នន័យមកវិញពីសំណៅថតចម្លងរបស់លោកអ្នក។ ត្រូវកុំភ្លេចថា ចុងក្រោយបំផុត នីតិវិធីដែលលោកអ្នកត្រូវយកចិត្តទុកដាក់យ៉ាងពិតប្រាកដ គឺនីតិវិធីស្តីពី ការស្តារយកទិន្នន័យមកវិញ  មិនមែននីតិវិធីស្តីពីការថតចម្លងទិន្នន័យទុកនោះទេ! 

<div class="background" markdown="1">
អេលេណា៖ ត្រូវហើយ អញ្ចឹងមីងបានថតចម្លងទិន្នន័យដែលបានធ្វើកូដនីយកម្មរួចហើយពេលមីងនៅកន្លែងធ្វើការ ហើយមីងបានដាក់វាទៅក្នុងCDមួយ។ កម្មវិធីCobian ត្រូវបានកំណត់ពេលឱ្យធ្វើបច្ចុប្បន្នភាពសំណៅថតចម្លងទិន្នន័យរបស់មីង នៅក្នុងរយៈពេលពីរបីថ្ងៃម្្តង។ តុការិយាល័យនៅកន្លែងធ្វើការរបស់មីង មានថតមួយដែលចាក់សោរជាប់ ហើយ មីងគ្រោងនឹងរក្សាទុកCDsថតចម្លងទិន្នន័យទាំងនេះនៅក្នុងថតតុនោះ ដើម្បីបង្ការកុំឱ្យវាបាត់ឬខូច។

<i>នីកូឡាយ៖ ប៉ុន្តែ ចុះបើការិយាល័យរបស់មីងត្រូវភ្លើងឆេះ? កុំព្យូទ័រ តុការិយាល័យ CDថតចម្លងទិន្នន័យ និងអ្វីៗទាំងអស់? ចុះបើវេទិកាគេហទំព័ររបស់មីងត្រូវបានប្រើ ដើម្បីគ្រោងរៀបចំមហាបាតុកម្មអំពីបរិស្ថាន  ការបំបែករបស់អាជ្ញាធរ  អ្វីៗមិនអាចគ្រប់គ្រងបាន ហើយអង្គការត្រូវបានឆ្មក់ចូលឆែកឆេរ? ខ្ញុំសង្ស័យថា សោរតូចចាក់ថតតុរបស់មីង បានត្រឹមតែរារាំងមិនឱ្យនគរបាលរឹបអូសយកCD អស់នោះប៉ុណ្ណោះ។ ចុះមីងគិតដូចម្តេចដែរ ប្រសិនរក្សាទុកCDទាំងនោះនៅផ្ទះ ឬសុំឱ្យមិត្តភក្តិណាម្នាក់រក្សាទុកឱ្យមីង?
</div>


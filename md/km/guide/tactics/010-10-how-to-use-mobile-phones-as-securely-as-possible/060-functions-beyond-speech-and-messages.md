

---

lang: km
community: guide
type: tactics
legacy: True
child: True
weight: 6
depth: 3
title: Functions beyond speech and messages

---

ទូរស័ព្ទចល័ត កំពុងបម្លែងខ្លួនជាឧបករណ៍កុំព្យូទ័រចល័ត ដែលបំពេញបន្ថែមទៅលើប្រព័ន្ធប្រតិបត្តិការផ្ទាល់របស់ពួកវា និងកម្មវិធីដែលអាចដោនឡូតបាន ហើយផ្តល់សេវាផ្សេងៗដល់អ្នកប្រើប្រាស់។

[***ជំពូក ១១ ៖ របៀបប្រើស្មាតហ្វូន ដោយសុវត្ថិភាពបំផុតដែលអាចធ្វើបាន***](/km/chapter-11)  លើកឡើងអំពីបញ្ហាទាក់ទងទៅនឹងទូរស័ព្ទចល័តប្រភេទទាំងនេះ ព្រោះការភ្ជាប់សេវាអ៊ីនធើរណែតនាំមកនូវសក្តានុពល និងហានិភ័យ ដែលយើងបានលើកឡើងនៅក្នុងជំពូកមុនៗ។

ខណៈដែលម៉ូដែលទូរស័ព្ទចល័តសេរ៊ីមុនមួយចំនួន មានមុខងារអ៊ីនធើរណែតតិចតួច ឬគ្មានសោះនោះ ទោះបីជាដូច្នេះក្តី វាគឺជាការសំខាន់ ដែលត្រូវសង្កេតមើលអំពីការប្រុងប្រយ័ត្នជាមុន ដែលត្រូវបានគូសបង្ហាញនៅខាងក្រោមនេះ អំពីគ្រប់ទូរស័ព្ទទាំងអស់។ លោកអ្នកគួរតែដឹងឱ្យបានច្បាស់លាស់ថា តើទូរស័ព្ទរបស់លោកអ្នកមានសមត្ថភាពអ្វីខ្លះ ដើម្បីប្រកដថា លោកអ្នកបានចាត់វិធានការសមស្រប៖

* មិនត្រូវរក្សាទុកឯកសារ និងរូបថតសម្ងាត់នៅក្នុងទូរស័ព្ទរបស់លោកអ្នកឡើយ។ ត្រូវប្តូរទីតាំងរបស់ពួកវាទៅដាក់នៅក្នុងកន្លែងមួយដែលមានសុវត្ថិភាព ឱ្យបានលឿនបំផុតតាមដែលអាចធ្វើបាន ដូចដែលត្រូវបានពិភាក្សានៅក្នុង [***ជំពូក ៤ ៖ របៀបការពារឯកសាររសើប នៅក្នុងកុំព្យូទ័ររបស់លោកអ្នក***](/km/chapter-4)។

* ត្រូវលុបកំណត់ត្រាការហៅទូរស័ព្ទ សារ សៀវភៅអាសយដ្ឋាន រូបថត... ឱ្យបានញឹកញាប់។

* ប្រសិនបើលោកអ្នកប្រើទូរស័ព្ទរបស់លោកអ្នក ដើម្បីបើកមើលទំព័រអ៊ីនធើរណែត ត្រូវធ្វើតាមការអនុវត្តន៍ ដែលមានប្រសិទ្ធភាព ដែលស្រដៀងទៅនឹងការអនុវត្តន៍ ដែលលោកអ្នកប្រើចំពោះកុំព្យូទ័រ (ឧទា. ជានិច្ចកាល ត្រូវផ្ញើព័ត៌មានតាមការភ្ជាប់សេវា ដែលត្រូវបានបម្លែងជាទម្រង់សម្ងាត់ ដូចជា [HTTPS](/km/glossary#SSL)ជាដើម)។

* ត្រូវភ្ជាប់ទូរស័ព្ទរបស់លោកអ្នកទៅកុំព្យូទ័រ តែក្នុងករណីដែលលោកអ្នកប្រាកដថា កុំព្យូទ័រនោះមិនមានម៉ាលវែរប៉ុណ្ណោះ។ សូមមើល [***ជំពូក ១ ៖ របៀបការពារកុំព្យូទ័ររបស់លោកអ្នកពីម៉ាលវែរ និងក្រុមហេកឃ័រ***](/km/chapter-1).

* មិនត្រូវទទួលយក និងបញ្ចូលកម្មវិធីដែលមិនស្គាល់និងមិនបានពិនិត្យផ្ទៀងផ្ទាត់ ទៅក្នុងទូរស័ព្ទរបស់លោកអ្នកឡើយ រួមទាំង សម្លេងរោទិ៍ ផ្ទាំងរូបភាព [កម្មវិធី Java ](/km/glossary#Java) ឬអ្វីផ្សេងទៀត ដែលចេញមកពីប្រភពមួយដែលមិនចង់បាន ឬមិនបានរំពឹងទុក។ ពួកវាអាចមានមេរោគ កម្មវិធីអាក្រក់ ឬកម្មវិធីលួចយកការណ៍។

* ត្រូវសង្កេតមើលសភាព និងដំណើរការនៃទូរស័ព្ទរបស់លោកអ្នក។ ត្រូវព្យាយាមរកមើលកម្មវិធី និងដំណើរការដែលមិនស្គាល់ សារចម្លែក និងប្រតិបត្តិការមិនប្រក្រតី។ ប្រសិនបើលោកអ្នកមិនស្គាល់ ឬប្រើមុខងារ និងកម្មវិធីមួយចំនួនដែលមាននៅក្នុងទូរស័ព្ទលោកអ្នក លោកអ្នកត្រូវបិទដំណើរការ ឬលុបពួកវាចោលប្រសិនលោកអ្នកអាចធ្វើបាន។

* ត្រូវប្រយ័ត្នចំពោះការភ្ជាប់ប្រើសេវា WiFi ដែលមិនតម្រូវឱ្យបញ្ចូលពាក្យសម្ងាត់ ព្រោះ ជាធម្មតាលោកអ្នកអាចនឹងត្រូវបានតម្រូវឱ្យបញ្ចូលពាក្យសម្ងាត់ នៅពេលប្រើកុំព្យូទ័ររបស់លោកអ្នក និងភ្ជាប់ទៅសេវា WiFi។ ទូរស័ព្ទចល័ត ជាសារវន្តមានលក្ខណៈដូចជាកុំព្យូទ័រមួយដែរ ដែលដោយហេតុនេះហើយ វាក៏ទទួលចំណែកភាពងាយរងហានិភ័យ និងអសុវត្ថិភាព ដែលប៉ះពាល់ដល់កុំព្យូទ័រនិងអ៊ីនធើរណែតដែរ។

* ត្រូវប្រាកដថា បណ្តាញទំនាក់ទំនងនៅក្នុងទូរស័ព្ទរបស់លោកអ្នក ដូចជា [អាំងហ្វ្រា(IrDA)](/km/glossary#IrDA), [ប៊្លូធូស](/km/glossary#Bluetooth) និងសេវាអ៊ីនធើរណែតឥតខ្សែ (WiFi )ជាដើម ត្រូវបានបិទ និងបិទដំណើរការ ប្រសិនបើលោកអ្នកមិនប្រើពួកវា។ ត្រូវបើកពួកវាវិញ តែនៅពេលដែលតម្រូវឱ្យប្រើពួកវាប៉ុណ្ណោះ។ ត្រូវប្រើពួកវា តែនៅក្នុងស្ថានភាពនិងទីកន្លែងដែលគួរទុកចិត្តប៉ុណ្ណោះ។ ត្រូវពិចារណាអំពីការមិនប្រើសេវាប៊្លូធូស ព្រោះវាងាយស្រួលនឹងឱ្យគេលបស្តាប់។ ជំនួសឱ្យការប្រើសេវាប៊្លូធូសនេះ ត្រូវផ្ទេរទិន្នន័យដោយប្រើខ្សែភ្ជាប់ពីទូរស័ព្ទទៅកាស ឬទៅកុំព្យូទ័រ។




---

lang: km
community: guide
type: tactics
legacy: True
child: True
weight: 1
depth: 3
title: Mobile devices and security 

---

យើងចាំបាច់ត្រូវធ្វើការសម្រេចចិត្តដែលមានព័ត៌មានគ្រប់គ្រាន់ នៅពេលប្រើទូរស័ព្ទចល័ត ដើម្បីការពារខ្លួនយើងផ្ទាល់ ការពារដៃគូទំនាក់ទំនងរបស់យើង និងការពារទិន្នន័យរបស់យើង។ របៀបប្រតិបត្តិការរបស់បណ្តាញទូរស័ព្ទចល័ត និងហេដ្ឋារចនាសម្ព័ន្ធរបស់វា  អាចប៉ះពាល់យ៉ាងខ្លាំងដល់សមត្ថភាពរក្សាភាពឯកជន និងសុវត្ថិភាពនៃព័ត៌មាននិងទំនាក់ទំនង របស់អ្នកប្រើប្រាស់។

* បណ្តាញទូរស័ព្ទចល័ត គឺជាបណ្តាញឯកជន ដែលប្រតិបត្តិការដោយក្រុមហ៊ុនពាណិជ្ជកម្ម ដែលអាចស្ថិតនៅក្រោមការត្រួតត្រាផ្តាច់មុខរបស់រដ្ឋាភិបាល។ ក្រុមហ៊ុនពាណិជ្ជកម្ម(ឬរដ្ឋាភិបាល) នៅក្នុងការអនុវត្តន៍ជាក់ស្តែង មានសិទ្ធិ ដោយគ្មានកំណត់ដើម្បីពិនិត្យមើលព័ត៌មាននិងទំនាក់ទំនងរបស់អតិថិជន ព្រមទាំងមានសមត្ថភាពស្ទាក់ចាប់ការហៅតាមទូរស័ព្ទ សារជាអក្សរ និងមានសមត្ថភាពពិនិត្យតាមដានទីតាំងរបស់ទូរស័ព្ទនីមួយៗ (និងទីតាំងរបស់អ្នកប្រើប្រាស់)។

* ប្រព័ន្ធប្រតិបត្តិការដែលប្រើនៅក្នុងទូរស័ព្ទ គឺត្រូវបានរចនា ឬកំណត់មុខងារដោយអ្នកផលិតទូរស័ព្ទ យោងទៅតាមព័ត៌មានលម្អិតរបស់ក្រុមហ៊ុនផ្តល់សេវាផ្សេងៗ និងសម្រាប់ប្រើនៅលើបណ្តាញ ដែលជាកម្មសិទ្ធរបស់ក្រុមហ៊ុនទាំងនេះ។ ជាលទ្ធផល ប្រព័ន្ធប្រតិបត្តិការអាចមានរួមបញ្ចូលមុខងារបង្កប់ ដែលអាចធ្វើឱ្យកាន់តែងាយស្រួលក្នុងការពិនិត្យតាមដានដោយក្រុមហ៊ុនផ្តល់សេវារបស់ទូរស័ព្ទ។

* ចំនួនមុខងារ ដែលមាននៅក្នុងទូរស័ព្ទចល័ត បានកើនឡើងនៅក្នុងរយៈពេលប៉ុន្មានឆ្នាំចុងក្រោយនេះ។ ទូរស័ព្ទចល័តទំនើបៗ តាមពិតគឺជាកុំព្យូទ័រចល័តខ្នាតតូច ដែលភ្ជាប់សេវាអ៊ីនធើរណែតជាមួយមុខងាររបស់ទូរស័ព្ទចល័ត។

ដើម្បីកំណត់ថា តើទិដ្ឋភាពណាខ្លះនៃទំនាក់ទំនងរបស់លោកអ្នក ដែលត្រូវការពារជាចាំបាច់បំផុតនោះ ការសួរពីរបីសំណួរដូចតទៅនេះចំពោះខ្លួនឯង អាចនឹងជួយលោកអ្នក៖ តើខ្លឹមសារនៃការនិយាយទូរស័ព្ទ ឬសារជាអក្សររបស់លោកអ្នកមានអ្វីខ្លះ? តើ  នរណាខ្លះ ដែលលោកអ្នកទាក់ទងជាមួយ ហើយនៅពេលណាខ្លះ? តើលោកអ្នកកំពុងហៅទូរស័ព្ទពីកន្លែងណា?  ព័ត៌មានអាចប្រឈមនឹងហានិភ័យក្នុងរបៀបជាច្រើន៖

* **ព័ត៌មាន អាចប្រឈមនឹងហានិភ័យ នៅពេលត្រូវបានផ្ញើចេញពីទូរស័ព្ទចល័តមួយ**<br>  ឧទា. ក្រុមហ៊ុនផ្តល់សេវាទូរស័ព្ទចល័តនីមួយៗ មានសិទ្ធិពេញលេញក្នុងការចូលមើល និងស្តាប់គ្រប់សារជាអក្សរនិងជាសម្លេងទាំងអស់ ដែលបានឆ្លងកាត់បណ្តាញរបស់ខ្លួន។ នៅក្នុងប្រទេសភាគច្រើនបំផុត ក្រុមហ៊ុនផ្តល់សេវាទូរស័ព្ទត្រូវបានដាក់កាតព្វកិច្ចដោយច្បាប់ ឱ្យរក្សាទុកកំណត់ត្រាអំពីគ្រប់ទំនាក់ទំនងទាំងអស់។ នៅក្នុងប្រទេសខ្លះ ក្រុមហ៊ុនផ្តល់សេវាទូរស័ព្ទ ស្ថិតនៅក្រោមការត្រួតត្រាផ្តាច់មុខរបស់រដ្ឋាភិបាល។ ទំនាក់ទំនងជាសម្លេង និងជាអក្សរ អាចត្រូវបានថតចម្លងទុកផងដែរដោយភាគីទីបីដែលនៅជិតនឹងទូរស័ព្ទចល័ត ដោយប្រើបរិក្ខារដែលមានតម្លៃថោក។

* **ព័ត៌មាន អាចប្រឈមនឹងហានិភ័យ នៅក្នុងទូរស័ព្ទរបស់អ្នកផ្ញើ និងទូរស័ព្ទរបស់អ្នកទទួល។**<br>  ឧទា៖ ទូរស័ព្ទចល័តអាចរក្សាទុកគ្រប់ប្រភេទទិន្នន័យ៖ ប្រវត្តិនៃការហៅ/ទទួលទូរស័ព្ទ សារជាអក្សរដែលបានផ្ញើ និងទទួល ព័ត៌មានអំពីសៀវភៅ    អាសយដ្ឋាន រូបថត វីដេអូខ្លីៗ ឯកសារជាអក្សរ។ ទិន្នន័យទាំងនេះ អាចបើកបង្ហាញបណ្តាញទំនាក់ទំនងរបស់លោកអ្នក និង ព័ត៌មានផ្ទាល់ខ្លួនរបស់លោកអ្នក និងសហសេវិករបស់លោកអ្នក។ ការធានាសុវត្ថិភាពចំពោះព័ត៌មាននេះ គឺមានលក្ខណៈពិបាក ហើយ នៅក្នុងទូរស័ព្ទខ្លះ គឺមិនអាចធ្វើបានតែម្តង។
ទូរស័ព្ទចល័តទំនើបៗ គឺជាកុំព្យូទ័រដែលមានទំហំអាចដាក់ចូលហោប៉ៅបាន។ ការមានមុខងារកាន់តែច្រើន នាំឱ្យកម្រិតហានិភ័យកាន់តែខ្ពស់។ ជាងនេះទៅទៀត ទូរស័ព្ទដែលភ្ជាប់សេវាអ៊ីនធើរណែត គឺគោលដៅនៃភាពគ្មានសុវត្ថិភាពរបស់កុំព្យូទ័រនិ ងអ៊ីនធើរណែតផងដែរ។

* **ទូរស័ព្ទតែងផ្តល់ព័ត៌មានអំពីទីតាំងរបស់វា**<br>  ឧទា. ជាផ្នែកនៃប្រតិបត្តិការធម្មតា ទូរស័ព្ទចល័តនីមួយៗផ្តល់ព័ត៌មានអំពីទីកន្លែងរបស់វា ដោយស្វ័យប្រវត្តិ និងទៀងទាត់ ទៅឱ្យក្រុមហ៊ុនផ្តល់សេវាទូរស័ព្ទ ។ លើសពីនេះទៅទៀត សព្វថ្ងៃនេះ ទូរស័ព្ទជាច្រើនមានមុខងារជីភីអេស [GPS]](/km/glossary#GPS)   ហើយព័ត៌មានអំពីទីតាំងលម្អិតអាចត្រូវបានបង្កប់នៅក្នុងទិន្នន័យផ្សេងទៀត ដូចជា រូបថត សារSMS និងការស្នើសុំសេវាអ៊ីនធើរណែតដែលត្រូវបានផ្ញើចេញពីទូរស័ព្ទ ជាដើម។

**ការវិវត្តន៍នៃបច្ចេកវិទ្យា នាំមកនូវមុខងារកាន់តែច្រើន ប៉ុន្តែក៏នាំមកនូវហានិភ័យកាន់តែច្រើនផងដែរ។**

<div class="background" markdown=1>
បូណា៖ កូនប្រុស ពុកបានសម្រេចចិត្តថា ចាប់ពីពេលនេះតទៅ ពុកប្រើតែទូរស័ព្ទចល័តនេះសម្រាប់រៀបចំផែនការជួបប្រជុំ ព្រោះពុកគិតថា ពួកគេប្រហែលជាលួចស្តាប់តាមទូរស័ព្ទរោងចក្រ ហើយប្រហែលជាលួចស្តាប់តាមទូរស័ព្ទនៅផ្ទះទៀតផង។

ដេលា៖ ពុក នេះជាការល្អណាស់ ដែលពុកមានទូរស័ព្ទចល័តដូច្នេះ ប៉ុន្តែ តើពុកដឹងថា អ្វីខ្លះដែលវាអាចធ្វើបាន និងអ្វីខ្លះដែលវាមិនអាចធ្វើបាន ហើយឬនៅ?

បូណា៖ ប្រាកដជាដឹង វាគឺជាទូរស័ព្ទ! ឯងអាចហៅទៅនរណាក៏បាន ឯងអាចនិយាយទៅពួកគេ ហើយពួកគេអាចនិយាយតបមកឯងវិញ។ ឯងអាចធ្វើដូចនេះនៅគ្រប់ទីកន្លែងដែលឯងស្ថិតនៅ។ ហើយ ពុកអាចប្រើវាដើម្បីផ្ញើសារតូចៗទៅកាន់អ្នកដទៃឬទៅឯង ហើយសារទាំងនោះនឹងបង្ហាញនៅក្នុងទូរស័ព្ទរបស់ឯង។

ដេលា៖ ពិតជាត្រឹមត្រូវណាស់ ប៉ុន្តែមិនទាន់អស់នៅឡើយទេ។ មានការជាច្រើនទៀតដែលពុកអាចធ្វើជាមួយទូរស័ព្ទនេះ។ ប៉ុន្តែ ឥឡូវនេះ យើងនិយាយអំពីហានិភ័យនិងការប្រយ័ត្នជាមុនមួយចំនួនក្នុងផ្នែកសុវត្ថិភាព ជាពិសេស ប្រសិនបើពុកគិតថា ប្រហែលជាមានអ្នកចាប់អារម្មណ៍ចង់ស្គាល់អ្នកដែលពុកកំពុងមានទំនាក់ទំនងជាមួយ និងអ្វីដែលពុកកំពុងនិយាយ។
</div>

ផ្នែកខាងក្រោមនេះ ពិភាក្សាអំពីជំហានអនុវត្តន៍ងាយៗមួយចំនួន ដែលលោកអ្នកអាចអនុវត្តដើម្បីកាត់បន្ថយកម្រិតភាពអាចកើតមាននៃការគំរាមកំហែងផ្នែកសុវត្ថិភាព ដែលកើតចេញពីការប្រើទូរស័ព្ទចល័ត។




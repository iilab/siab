

---

lang: km
community: guide
type: tactics
legacy: True
child: True
weight: 1
depth: 3
title: General tips on using social networking tools

---

- **ត្រូវសួរខ្លួនឯងជានិច្ច នូវសំណួរដូចខាងក្រោម៖**
 - តើនរណាខ្លះ ដែលអាចចូលមើលព័ត៌មាន ដែលខ្ញុំកំពុងដាក់នៅលើអនឡាញ?
 - តើនរណាខ្លះ ជាអ្នកត្រួតត្រា និងគ្រប់គ្រងជាកម្មសិទ្ធិលើព័ត៌មាន ដែលខ្ញុំដាក់ទៅក្នុងគេហទំព័របណ្តាញទំនាក់ទំនងសង្គមមួយ?
 - តើព័ត៌មានអំពីខ្ញុំអ្វីខ្លះ ដែលដៃគូទំនាក់ទំនងរបស់ខ្ញុំ ផ្សព្វផ្សាយបន្តទៅមនុស្សដទៃទៀត?
 - តើនឹងមានបញ្ហាដល់ដៃគូទំនាក់ទំនងរបស់ខ្ញុំដែរឬទេ ប្រសិនបើខ្ញុំចែករំលែកព័ត៌មាន អំពីពួកគេជាមួយមនុស្សដទៃទៀត?
 - តើខ្ញុំគួរទុកចិត្តគ្រប់អ្នកដែលខ្ញុំភ្ជាប់ទំនាក់ទំនងជាមួយដែរឬទេ?

- ត្រូវប្រាកដជានិច្ចថា លោកអ្នកប្រើ **ពាក្យសម្ងាត់សុវត្ថិភាព** ដើម្បីបើកចូលបណ្តាញទំនាក់ទំនងសង្គម។ ប្រសិនបើមាននរណាម្នាក់ផ្សេងទៀត ចូលក្នុងគណនីរបស់លោកអ្នក ពួកគេកំពុងទទួលបានសិទ្ធិចូលមើលព័ត៌មានជាច្រើន អំពីលោកអ្នក និងអំពីអ្នកដទៃទៀត ដែលលោកអ្នកកំពុងភ្ជាប់ទំនាក់ទំនងជាមួយ តាមរយៈបណ្តាញសង្គមនោះ។ ត្រូវមានទម្លាប់ផ្លាស់ពាក្យសម្ងាត់របស់លោកអ្នក ឱ្យបានទៀងទាត់។ សូមមើល [ជំពូក ៣ ៖ របៀបបង្កើត និងថែរក្សាពាក្យសម្ងាត់សុវត្ថិភាព](/km/chapter-3)  សម្រាប់ព័ត៌មានបន្ថែម។

- ត្រូវប្រាកដថា លោកអ្នកយល់អំពី **មុខងារកំណត់ភាពឯកជន** ដែលផ្តល់ជាស្វ័យប្រវត្ត ដោយគេហទំព័របណ្តាញទំនាក់ទំនងសង្គម និងយល់អំពីរបៀបផ្លាស់ប្តូរពួកវា។

- ត្រូវពិចារណាប្រើ **គណនី/អត្តសញ្ញាណផ្សេងគ្នា** ឬអាចជារហស្សនាមផ្សេងគ្នា សម្រាប់យុទ្ធនាការ និងសកម្មភាពផ្សេងគ្នា។ ត្រូវចាំថា គន្លឹះមួយចំពោះការប្រើបណ្តាញ ដោយសុវត្ថិភាព គឺការដែលអាចទុកចិត្តលើសមាជិករបស់វា។ គណនីផ្សេងដាច់ដោយឡែកពីគ្នា អាចជាមធ្យោបាយល្អមួយដើម្បីធានាថា ការទុកចិត្តនោះអាចធ្វើទៅបាន។

- ត្រូវប្រយ័ត្ន នៅពេលបើកចូលគណនីបណ្តាញសង្គមរបស់លោកអ្នក នៅក្នុងកន្លែងអ៊ីនធើរណែតសាធារណៈ។ **ត្រូវលុបចោលពាក្យសម្ងាត់ និងប្រវត្តិបើកទំព័រអ៊ីនធើរណែតរបស់លោកអ្នក** នៅពេលប្រើកម្មវិធីបើកអ៊ីនធើរណែតមួយ នៅលើកុំព្យូទ័រសាធារណៈមួយ។ សូមមើល [ជំពូក ៦ ៖ របៀបបំផ្លាញព័ត៌មានរសើប](/km/chapter-3).

- **សូមចូលប្រើគេហទំព័របណ្តាញទំនាក់ទំនងសង្គមដោយប្រើ https://** ដើម្បីការពារឈ្មោះអ្នកប្រើប្រាស់ ពាក្យសម្ងាត់ និង     ព័ត៌មានផ្សេងទៀត ដែលលោកអ្នកផូស្ត (post) ទៅក្នុងគេហទំព័រនោះ។ ការប្រើ https:// ជាជាងការប្រើ http:// គឺបន្ថែមនូវស្រទាប់មួយផ្សេងទៀត ដោយបម្លែងជាទម្រង់សម្ងាត់នូវចរាចរណ៍ទិន្នន័យ ពីកម្មវិធីបើកអ៊ីនធើរណែតរបស់លោកអ្នក ទៅគេហទំព័របណ្តាញទំនាក់ទំនងសង្គមរបស់លោកអ្នក។ សូមមើល [ជំពូក ៨ ៖ របៀបរក្សាអនាមិកភាព និងគេចវាងពីការត្រួតពិនិត្យ អ៊ីនធើរណែត](/km/chapter-8)។

- ត្រូវប្រយ័ត្នអំពីការដាក់ព័ត៌មានច្រើនពេកទៅក្នុង **បច្ចុប្បន្នភាពស្ថានភាព (status updates) របស់លោកអ្នក** – ទោះបីលោកអ្នកទុកចិត្តមនុស្ស ដែលមាននៅក្នុងបណ្តាញរបស់លោកអ្នកក៏ដោយ។ វាមានលក្ខណៈងាយស្រួល ដើម្បីឱ្យនរណាម្នាក់ចម្លងព័ត៌មានរបស់លោកអ្នក។

- បណ្តាញទំនាក់ទំនងសង្គមភាគច្រើនបំផុត អនុញ្ញាតឱ្យលោកអ្នកបញ្ចូលព័ត៌មាន ជាមួយបណ្តាញទំនាក់ទំនងសង្គមផ្សេងទៀត។ ឧទា. លោកអ្នកអាចសរសេរព័ត៌មានថ្មីមួយ ចូលក្នុងគណនី Twitter របស់លោកអ្នក ហើយព័ត៌មាននោះត្រូវបានសរសេរចូលដោយស្វ័យប្រវត្តទៅក្នុងគណនី Facebook របស់លោកអ្នកផងដែរ។ ត្រូវ **ប្រុងប្រយ័ត្នបំផុតនៅពេលដាក់គណនីបណ្តាញទំនាក់ទំនងសង្គមច្រើនរបស់លោកអ្នករួមបញ្ចូលគ្នា**!  លោកអ្នកអាចលាក់អត្តសញ្ញាណនៅក្នុងគេហទំព័រមួយ ប៉ុន្តែបើកបង្ហាញ      អត្តសញ្ញាណនៅពេលប្រើគេហទំព័រមួយទៀត។

- ត្រូវប្រយ័ត្នប្រយែងចំពោះ របៀបដែលខ្លឹមសារព័ត៌មានរបស់លោកអ្នក ស្ថិតនៅក្នុងគេហទំព័របណ្តាញទំនាក់ទំនងសង្គមមួយ។ **មិនត្រូវពឹងផ្អែកទៅលើគេហទំព័របណ្តាញទំនាក់ទំនងសង្គមមួយ ធ្វើជាកន្លែងផ្ទុកទិន្នន័យចម្បងសម្រាប់ខ្លឹមសារ ឬព័ត៌មានរបស់លោកអ្នកឡើយ**។ វាងាយស្រួលសម្រាប់រដ្ឋាភិបាល ក្នុងការបិទសិទ្ធិប្រើប្រាស់គេហទំព័រ បណ្តាញទំនាក់ទំនងសង្គមមួយ នៅក្នុងរវាងដែនសមត្ថកិច្ចរបស់ពួកគេ ប្រសិនបើពួកគេភ្លាមៗនោះរកឃើញថា ខ្លឹមសាររបស់ព័ត៌មាននោះអាចបិទបាន។ អ្នកគ្រប់គ្រងទាំងអស់ របស់គេហទំព័របណ្តាញទំនាក់ទំនងសង្គមមួយ អាចសម្រេចធ្វើការលុបចោលខ្លឹមសារ ដែលអាចជំទាស់បានដោយខ្លួនឯងផងដែរ ជាជាងប្រឈមនឹងការត្រួតពិនិត្យនៅក្នុងប្រទេសជាក់លាក់ណាមួយ។



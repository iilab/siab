

---

lang: km
community: guide
type: tactics
legacy: True
child: True
weight: 3
depth: 3
title: Firewalls

---

Firewall គឺជាកម្មវិធីទីមួយនៅក្នុងកុំព្យូទ័រ ដែលមើលឃើញទិន្នន័យពីអ៊ីនធឺណិតចូលក្នុងកុំព្យូទ័រ។ ហើយវាក៏ជាកម្មវិធីចុងក្រោយនៅក្នុងកុំព្យូទ័រ ដែលចាត់ចែងព័ត៌មានចេញទៅក្រៅវិញផងដែរ។ មានមុខងារដូចជាសន្តិសុខដែលយាមនៅមាត់ទ្វារអគារមួយ Firewall ទទួល ត្រួតពិនិត្យ និងសម្រេចរាល់ការចេញចូលគ្រប់ទិន្នន័យទាំងអស់ក្នុងកុំព្យូទ័ររបស់អ្នក។ ជាធម្មតា វាជាការសំខាន់ណាស់ដែលលោកអ្នកត្រូវការពារខ្លួន ទល់នឹងការភ្ជាប់សេវាគួរឲ្យសង្ស័យពីអ៊ីនធឺណិត និងពីបណ្តាញកុំព្យូទ័រក្នុងស្រុកទាំងឡាយ ដែលពួកវានីមួយៗអាចនឹងបើកផ្លូវឲ្យក្រុម Hacker និងVirus ចូលទៅកាន់កុំព្យូទ័ររបស់លោកអ្នកបាន។ ជាការជាក់ស្តែង ការពិនិត្យតាមដានការភ្ជាប់ចេញទៅក្រៅចេញពីកុំព្យូទ័ររបស់លោកអ្នកមានសារៈសំខាន់ខ្លាំងណាស់។

Firewall ល្អមួយ អនុញ្ញាតឲ្យលោកអ្នក អាចជ្រើសរើស ការអនុញ្ញាតការចេញចូលរបស់កម្មវិធីនីមួយៗ នៅក្នុងកុំព្យូទ័ររបស់លោកអ្នក។ នៅពេលកម្មវិធីមួយក្នុងចំណោមកម្មវិធីទាំងនេះព្យាយាមទាក់ទងទៅពិភពខាងក្រៅ នោះFirewall របស់លោកអ្នកនឹងរារាំងការប៉ុនប៉ងនេះ ហើយផ្តល់ការព្រមានមួយដល់អ្នក លើកលែងតែFirewall ស្គាល់កម្មវិធីនោះ ហើយដឹងថាអ្នកបានអនុញ្ញាតឲ្យកម្មវិធីនោះប្រតិបត្តិការតភ្ជាប់ទៅក្រៅបាន។ ដំណើរការនេះ ធ្វើឡើងដើម្បីបង្ការ [*Malware*](/km/glossary#Malware) ដែលមានរួចហើយនោះ មិនឲ្យចម្លងVirus ឬនាំក្រុមHackerចូលទៅក្នុងកុំព្យូទ័ររបស់លោកអ្នក។ នៅក្នុងគោលបំណងនេះ Firewallផ្តល់ទាំងខ្សែការពារជួទីពីរ ទាំងប្រព័ន្ធព្រមានជាមុន ដែលអនុញ្ញាតឲ្យអ្នកអាចដឹងបាន នៅពេលសុវត្ថិភាពកុំព្យូទ័ររបស់លោកអ្នកកំពុងត្រូវបានគំរាមកំហែង។




### កម្មវិធី Firewall ###

បណ្តាសំណៅថ្មីៗរបស់ Microsoft Windows មានរួមបញ្ចូលកម្មវិធី Firewall មកជាមួយ និងត្រូវបានបើកឲ្យដំណើរការដោយស្វ័យប្រវត្តិជាស្រេច។ ប៉ុន្តែគួរឲ្យស្តាយ មុខងារកម្មវិធី Firewall របស់ Windowsនៅមានកំណត់ ឧទា. វាមិនត្រួតពិនិត្យការភ្ជាប់ចេញទៅក្រៅទេ។ ប៉ុន្តែ មានកម្មវិធី [*Freeware*](/km/glossary#Freeware) ដ៏ល្អប្រសើរមួយឈ្មោះថា [*Comodo Personal Firewall*](/km/glossary#Comodo_Firewall) ដែលអាចធ្វើការងារថែទាំសុវត្ថិភាពកុំព្យូទ័ររបស់លោកអ្នក បានប្រសើរជាងនេះ។

<div class=getstarted markdown=1> អនុវត្តន៍៖ ចាប់ផ្តើមជាមួយ [***មគ្គុទ្ទេសក៍ណែនាំអំពីកម្មវិធី Comodo Firewall (ខូម៉ូដូ ហ្វាយអឺវ៉ល)***](/km/comodofirewall_main)
</div>




### ការបង្ការការភ្ជាប់បណ្តាញកុំព្យូទ័រដែលមិនគួរទុកចិត្ត ###
- ត្រូវបញ្ចូលតែកម្មវិធីសំខាន់ៗដែលលោកអ្នកត្រូវការប្រើសម្រាប់ការងាររសើបប៉ុណ្ណោះ នៅក្នុងកុំព្យូទ័ររបស់អ្នក ហើយត្រូវប្រាកដថា លោកអ្នកទទួលបានកម្មវិធីទាំងនោះពីប្រភពមួយ ដែលត្រូវបានគេទទួលស្គាល់។ លុបកម្មវិធីទាំងឡាយណា ដែលលោកអ្នកមិនត្រូវការប្រើចេញពីកុំព្យូទ័ររបស់អ្នក។
- ត្រូវផ្តាច់កុំព្យូទ័ររបស់លោកអ្នកពីអ៊ីនធឺណិត នៅពេលលោកអ្នកឈប់ប្រើវា ហើយបិទវាទាំងស្រុងនៅពេលយប់។
- មិនត្រូវចែលរំលែកពាក្យសម្ងាត់Windowsរបស់លោកអ្នកជាមួយនរណាម្នាក់ឡើយ។ 
- ប្រសិនបើលោកអ្នកបានបើកដំណើរការសេវា'Windows services'ណាមួយដែលលោកអ្នកលែងប្រើ លោកអ្នកគួរបិទដំណើរការនោះចោល។ សូមមើលផ្នែក [***សម្រាប់ការអានបន្ថែម***](/km/chapter_1_5) សម្រាប់ព័ត៌មានបន្ថែមអំពីចំណុចនេះ។
- ត្រូវប្រាកដថា កុំព្យូទ័រទាំងអស់នៅលើបណ្តាញកុំព្យូទ័រការិយាល័យរបស់លោកអ្នក មានបញ្ចូលកម្មវិធីFirewall ផងដែរ។ 
- ប្រសិនបើលោកអ្នកមិនទាន់បញ្ចូលកម្មវិធីFirewallណាមួយទេ លោកអ្នកគួរពិចារណាបញ្ចូលកម្មវិធីFirewallបន្ថែមមួយ ដើម្បីការពារបណ្តាញកុំព្យូទ័រមូលដ្ឋានទាំងមូលនៅការិយាល័យរបស់លោកអ្នក។ Broadband [*gateways*](/km/glossary#Router)ពាណិជ្ជកម្មជាច្រើន មានរួមបញ្ចូលកម្មវិធីFirewall ដែលងាយស្រួលប្រើ ហើយការបើកដំណើរការវា អាចជួយធ្វើឲ្យបណ្តាញកុំព្យូទ័របស់លោកអ្នកមានសុវត្ថិភាពខ្ពស់ជាងមុនផងដែរ។ ប្រសិនបើលោកអ្នកមិនប្រាកដថាត្រូវចាប់ផ្តើមជាមួយវានៅកន្លែងណាទេនោះ លោកអ្នកប្រហែលជាត្រូវសុំជំនួយពីអ្នកដែលបានជួយតម្លើងបណ្តាញកុំព្យូទ័ររបស់លោកអ្នក។





<div class=background markdown=1>
អាសានី៖ អ៊ីចឹង ឥឡូវនេះឯងចង់ឲ្យពុកបញ្ចូលកម្មវិធីAnti-Virus កម្មវិធី Anti-spyware និងកម្មវិធីFirewallឬ? តើកុំព្យូទ័ររបស់ពុកអាចដំណើរការបានជាមួយកម្មវិធីទាំងអស់នេះដែរឬទេ?

មូហ៊ីនដូ៖ ប្រាកដជាបាន។ តាមពិត កម្មវិធីទាំងបីនេះគឺជាលក្ខខណ្ឌតម្រូវតិចផង ប្រសិនបើពុកចង់មានសុវត្ថិភាពនៅលើអ៊ីនធឺណិតនាពេលសព្វថ្ងៃនេះ។ កម្មវិធីទាំងនេះបង្កើតឡើងដើម្បីធ្វើការជាមួយគ្នា អញ្ចឹងការបញ្ចូលពួកវាទាំងអស់មិនបង្កបញ្ហាអ្វីទេ។ ប៉ុន្តែ ពុកត្រូវចាំថា មិនគួដំណើរការកម្មវិធីAni-virusចំនួនពីរ ឬកម្មវិធីFirewallចំនួនពីរក្នុងពេលតែមួយឡើយ។
</div>



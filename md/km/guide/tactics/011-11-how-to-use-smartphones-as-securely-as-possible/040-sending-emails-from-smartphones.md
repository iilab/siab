

---

lang: km
community: guide
type: tactics
legacy: True
child: True
weight: 4
depth: 3
title: Sending Emails from Smartphones

---

នៅក្នុងផ្នែកនេះ យើងនឹងពិភាក្សាដោយសង្ខេបអំពីការប្រើអ៊ីមែល នៅក្នុងស្មាតហ្វូន។ យើងសូមលើកទឹកចិត្ត ឱ្យលោកអ្នកទៅមើលផ្នែក [***ការធានាសុវត្ថិភាពអ៊ីមែលរបស់លោកអ្នក***](/km/chapter_7_1) និង [***ដំបូន្មានអំពីការឆ្លើយតប ចំពោះការឃ្លាំមើលអ៊ីមែល ដែលជាប់សង្ស័យ***](/km/chapter_7_2) នៅក្នុង [***ជំពូក ៧ ៖ របៀបរក្សាភាពឯកជន នៃទំនាក់ទំនងតាម               អ៊ីនធើរណែតរបស់លោកអ្នក***](/km/chapter-7) ដែលនៅក្នុងនោះយើងមានពិភាក្សាអំពី សុវត្ថិភាពមូលដ្ឋានរបស់អ៊ីមែល។

ជាដំបូង ត្រូវពិចារណាថា តើលោកអ្នកពិតជាត្រូវការប្រើស្មាតហ្វូនរបស់លោកអ្នក ដើម្បីចូលប្រើអ៊ីមែលឬទេ។ ការធានាសុវត្ថិភាពសម្រាប់កុំព្យូទ័រ និងអ្វីៗដែលមាននៅក្នុងកុំព្យូទ័រ ជាទូទៅមានលក្ខណៈងាយស្រួលជាងការធានាសុវត្ថិភាពសម្រាប់ទូរស័ព្ទចល័ត  ដែលមានដូចជាស្មាតហ្វូនជាដើម។ ស្មាតហ្វូនគឺមានភាពងាយរងហានិភ័យជាង ចំពោះការលួច ការតាមដាន និងការលួចប្រើ។

ប្រសិនបើលោកអ្នកចាំបាច់ដាច់ខាត ត្រូវតែចូលប្រើអ៊ីមែល តាមរយៈស្មាតហ្វូនរបស់លោកអ្នក  លោកអ្នកត្រូវអនុវត្តចំណាត់ការមួយចំនួន ដើម្បីកាត់បន្ថយហានិភ័យទាំងនោះជាអតិបរមា។

- មិនត្រូវទុកចិត្តស្មាតហ្វូនថា គឺជាមធ្យោបាយចម្បង សម្រាប់ចូលប្រើអ៊ីមែលរបស់លោកអ្នកឡើយ។ លោកអ្នកមិនគួរដោនឡូត (ឬលុបចោល)អ៊ីមែលពីកុំព្យូទ័របម្រើអ៊ីមែល ហើយរក្សាទុកពួកវាតែនៅក្នុងស្មាតហ្វូនរបស់លោកអ្នកឡើយ។ លោកអ្នកអាចបញ្ចូលកម្មវិធីអ៊ីមែលរបស់លោកអ្នក ដោយកំណត់ឱ្យប្រើតែសំណៅចម្លងនៃអ៊ីមែលប៉ុណ្ណោះ។

- ប្រសិនបើលោកអ្នកប្រើកម្មវិធីបម្លែងអ៊ីមែលជាទម្រង់សម្ងាត់ ជាមួយដៃគូទំនាក់ទំនងមួយចំនួនរបស់លោកអ្នក ត្រូវពិចារណាបញ្ចូលកម្មវិធីបម្លែងអ៊ីមែលជាទម្រង់សម្ងាត់នោះ ទៅក្នុងស្មាតហ្វូនរបស់លោកអ្នកផងដែរ។ អត្ថប្រយោជន៍បន្ថែមរបស់វាគឺថា     អ៊ីមែលដែលត្រូវបានបម្លែងជាទម្រង់សម្ងាត់ នឹងនៅតែរក្សាភាពសម្ងាត់របស់វាបាន ទោះបីទូរស័ព្ទនោះធ្លាក់ទៅក្នុងដៃមនុស្ស     អាក្រក់ក៏ដោយ។

ការរក្សាទុកកូនសោរសម្ងាត់ឯកជន នៅក្នុងទូរស័ព្ទចល័តរបស់លោកអ្នក មើលទៅហាក់ដូចជាមានហានិភ័យ។ ប៉ុន្តែ ផល         ប្រយោជន៍នៃការអាចផ្ញើ និងរក្សាទុកអ៊ីមែល ដែលមានទម្រង់សម្ងាត់យ៉ាងមានសុវត្ថិភាពនៅក្នុងទូរស័ព្ទចល័តនោះ ប្រហែលជាសំខាន់ជាងហានិភ័យទាំងនោះ។ ត្រូវពិចារណាអំពីការបង្កើតគូកូនសោសម្ងាត់មួយ សម្រាប់តែទូរស័ព្ទចល័ត (ដោយប្រើ[**APG**](/km/APG_main)) សម្រាប់ប្រើនៅក្នុងស្មាតហ្វូនរបស់លោកអ្នក ដែលដោយការធ្វើដូចនេះ លោកអ្នកមិនចាំបាច់ថតចម្លងកូនសោរសម្ងាត់ឯកជនរបស់លោកអ្នក ពីក្នុងកុំព្យូទ័រទៅក្នុងទូរស័ព្ទចល័តឡើយ។ ត្រូវកត់សម្គាល់ថា ការនេះក៏តម្រូវឱ្យលោកអ្នកត្រូវស្នើសុំទៅដៃគូទំនាក់ទំនងរបស់លោកអ្នក ឱ្យបម្លែងអ៊ីមែលជាទម្រង់សម្ងាត់ ដោយប្រើតែកូនសោសម្ងាត់សម្រាប់ទូរស័ព្ទចល័តរបស់លោកអ្នកផងដែរ។ 

<div class=getstarted markdown=1>
អនុវត្តន៍៖ ចាប់ផ្តើមជាមួយ [*មគ្គុទ្ទេសក៍ណែនាំអំពី K9 និង APG*](/km/K9_APG_main)
</div>


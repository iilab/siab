

---

lang: km
community: guide
type: tactics
legacy: True
child: True
weight: 7
depth: 3
title: Advanced Smartphone Security

---

## ទទួលសិទ្ធិប្រើប្រាស់ទាំងស្រុង ចំពោះស្មាតហ្វូនរបស់លោកអ្នក ##

ស្មាតហ្វូនភាគច្រើនបំផុត មានសមត្ថភាពលើសពីប្រព័ន្ធប្រតិបត្តិការរបស់ពួកវា លើសពីកម្មវិធីរបស់អ្នកផលិត(ហ្វឺមវែរ) ឬលើសពីអ្វីដែលកម្មវិធីរបស់ប្រតិបត្តិករទូរស័ព្ទចល័តអនុញ្ញាត។ ផ្ទុយទៅវិញ មុខងារមួយចំនួនត្រូវបាន'ចាក់សោរចូល' ដូច្នេះហើយ អ្នកប្រើប្រាស់មិនអាចគ្រប់គ្រង ឬផ្លាស់ប្តូរមុខងារទាំងនេះបាន ហើយពួកវានៅតែមិនអាចគ្រប់គ្រងបាន។ ក្នុងករណីភាគច្រើន មុខងារទាំងនេះមានលក្ខណៈមិនចាំបាច់សម្រាប់អ្នកប្រើប្រាស់ស្មាតហ្វូនទេ។ ប៉ុន្តែ មានកម្មវិធីនិងមុខងារមួយចំនួន ដែលអាចលើកកម្ពស់កម្រិតសុវត្ថិភាពទិន្នន័យ និងទំនាក់ទំនងតាមស្មាតហ្វូនបាន។ គេឃើញមានមុខងារមានស្រាប់មួយចំនួនផ្សេងទៀតផងដែរ  ដែលអាចត្រូវលុបចេញ ដើម្បីជៀសវាងហានិភ័យផ្នែកសុវត្ថិភាព។

សម្រាប់ហេតុផលនេះ និងហេតុផលផ្សេងទៀត អ្នកប្រើប្រាស់ស្មាតហ្វូនមួយចំនួន ជ្រើសរើសប្រើកម្មវិធីផ្សេងជាច្រើន ដែលដំណើរការស្មាតហ្វូន ដើម្បីទទួលបានឯកសិទ្ធិសមស្រប ដើម្បីអនុញ្ញាតឱ្យពួកគេអាចបញ្ចូលមុខងារកម្រិតខ្ពស់ ឬអាចលុបចោល ឬកាត់បន្ថយមុខងារផ្សេងទៀត។

ដំណើរការជំនះលើដែនកំណត់ ដែលដាក់តម្រូវដោយក្រុមហ៊ុនទូរស័ព្ទចល័ត ឬអ្នកផលិតប្រព័ន្ធប្រតិបត្តិការសម្រាប់ស្មាតហ្វូន ត្រូវបានគេហៅថា ដំណើរការ Rooting (រូតធីង) (ក្នុងករណីជាឧបករណ៍Android) ឬ ដំណើរការ Jailbreaking (ជេលប្រេឃីង) (ក្នុងករណីជាឧបករណ៍ iOS ដូចជា iPhone ឬ iPad)។ ជាទូទៅ ដំណើរការ Rooting ឬJailbreaking ដែលជោគជ័យ នឹងផ្តល់ផល ដោយការមានគ្រប់ឯកសិទ្ធិ ដែលត្រូវការដើម្បីធ្វើការបញ្ចូល និងប្រើកម្មវិធីបន្ថែម ធ្វើការផ្លាស់ប្តូរចំពោះការកំណត់មុខងារផ្សេងពីនេះ  និងធ្វើការគ្រប់គ្រងទាំងស្រុងទៅលើកន្លែងផ្ទុកទិន្នន័យ និងអង្គចងចាំរបស់ស្មាតហ្វូន។

**ការព្រមាន**៖ ដំណើរការរូធីង ឬ ជេលប្រេឃីង មិនអាចជាដំណើរការបញ្ច្រាស់បានទេ ហើយវាតម្រូវឱ្យមានបទពិសោធន៍ជាមួយរបៀបបញ្ចូល និងកំណត់មុខងារកម្មវិធី។ សូមពិចារណាអំពីចំណុចខាងក្រោមនេះ៖

- មានហានិភ័យមួយ ដែលធ្វើឱ្យស្មាតហ្វូនរបស់លោកអ្នកមិនអាចប្រតិបត្តិការបានជារៀងរហូត ឬធ្វើឱ្យវា'ក្លាយដូចជាដុំឥដ្ឋ'។
- ការធានារបស់អ្នកផលិត ឬក្រុមហ៊ុនទូរស័ព្ទចល័ត អាចត្រូវបានចាត់ទុកជាមោឃៈ។
- នៅក្នុងកន្លែងខ្លះ ដំណើរការនេះអាចមានលក្ខណៈខុសច្បាប់។

ប៉ុន្តែ ប្រសិនបើលោកអ្នកមានការប្រុងប្រយ័ត្ន ឧបករណ៍ដែលបានរូតនេះនឹងអនុញ្ញាតិឲ្យអ្នក ទទួលបានការគ្រប់គ្រងច្រើនជាងមុនលើស្មាតហ្វូនរបស់លោកអ្នក ដើម្បីធ្វើឱ្យវាកាន់តែមានសុវត្ថិភាព។

### ហ្វឺមវែរ (Firmware) ផ្សេងទៀត ###

ហ្វឺមវែរ (Firmware) គឺសំដៅទៅកម្មវិធី ដែលទាក់ទងយ៉ាងជិតស្និទ្ធទៅនឹងឧបករណ៍ជាក់លាក់។ កម្មវិធីទាំងនោះមានសហប្រតិបត្តិការជាមួយប្រព័ន្ធប្រតិបត្តិការរបស់ឧបករណ៍នោះ ហើយទទួលខុសត្រូវចំពោះប្រតិបត្តិការមូលដ្ឋាន របស់គ្រឿងរឹងស្មាតហ្វូនរបស់លោកអ្នក ដូចជា អូប៉ាល័រ ម៉ាយក្រូហ្វូន កាមេរ៉ា ថាច់ស្គ្រីន អង្គចងចាំ កូនសោរ អង់តែន ជាដើម។

ប្រសិនបើលោកអ្នកមានទូរស័ព្ទ Android មួយ  លោកអ្នកប្រហែលជាពិចារណាបញ្ចូលហ្វឺមវែរមួយ ដើម្បីលើកកម្ពស់បន្ថែមដល់ការគ្រប់គ្រងទូរស័ព្ទ។ សូមកត់សម្គាល់ថា ដើម្បីបញ្ចូលហ្វឺមវែរផ្សេងមួយ លោកអ្នកចាំបាច់ត្រូវរូតទូរស័ព្ទរបស់លោកអ្នកសិន។

ឧទា. ហ្វឺមវែរផ្សេងមួយសម្រាប់ទូរស័ព្ទ Android គឺ  [**Cyanogenmod**](http://www.cyanogenmod.com) ដែលជាឧទា.អនុញ្ញាតឱ្យលោកអ្នក អាចលុបកម្មវិធីចេញពីកម្រិតប្រព័ន្ធនៃទូរស័ព្ទរបស់លោកអ្នក (ឧទា.កម្មវិធីដែលបញ្ចូលដោយអ្នកផលិតទូរស័ព្ទ ឬប្រតិបត្តិករបណ្តាញទូរស័ព្ទចល័ត)។ ដោយការធ្វើដូចនេះ លោកអ្នកអាចកាត់បន្ថយចំនួនមធ្យោបាយ ដែលទូរស័ព្ទរបស់លោកអ្នកអាចត្រូវបានពិនិត្យតាមដាន ដែលមានដូចជាទិន្នន័យដែលត្រូវបានផ្ញើចេញ ទៅក្រុមហ៊ុនផ្តល់សេវារបស់លោកអ្នកដោយលោកអ្នកមិនបានដឹងជាដើម។

ជាងនេះទៅទៀត Cyanogenmod ជាស្វ័យប្រវត្ត មានអមដោយកម្មវិធី OpenVPN មួយ ដែលអាចធ្វើឱ្យមានការពិបាកក្នុងការបញ្ចូល។ VPN (Virtual Private Network) គឺមធ្យោបាយមួយ ដើម្បីធ្វើសិទ្ធិប្រទានទំនាក់ទំនងអ៊ីនធើរណែតរបស់លោកអ្នកបានដោយសុវត្ថិភាព (សូមមើលខាងក្រោម)។

Cyanogenmod ផ្តល់ជូនផងដែរនូវទម្រង់ Incognito browsing mode ដែលក្នុងនោះ ប្រវត្តិនៃទំនាក់ទំនងរបស់លោកអ្នកមិនត្រូវបានកត់ត្រាទុកនៅក្នុងស្មាតហ្វូនរបស់លោកអ្នកឡើយ។

Cyanogenmod មានមុខងារពិសេសផ្សេងទៀតជាច្រើន។ ប៉ុន្តែ វាមិនអាចប្រើបានជាមួយគ្រប់ទូរស័ព្ទ Android ទាំងអស់ទេ ដូច្នេះ មុននឹងអនុវត្ត សូមពិនិត្យមើល [បញ្ជីទូរស័ព្ទដែលអាចប្រើវាបាន](http://www.cyanogenmod.com/devices)ជាមុនសិន។
 
### ការបម្លែងវ៉ូលូមទាំងអស់ ជាទម្រង់សម្ងាត់ ###

ប្រសិនបើទូរស័ព្ទរបស់លោកអ្នកត្រូវបានរូត លោកអ្នកអាចពិចារណាបម្លែងកន្លែងផ្ទុកទិន្នន័យទាំងមូលជាទម្រង់សម្ងាត់ ឬបង្កើតប្រអប់ទិន្នន័យមួយនៅក្នុងស្មាតហ្វូននោះ ដើម្បីការពារព័ត៌មានមួយចំនួននៅក្នុងស្មាតហ្វូននោះ។ 

កម្មវិធី [**Luks Manager**](https://play.google.com/store/apps/details?id=com.nemesis2.luksmanager&hl=en) អនុញ្ញាតឱ្យមានការបម្លែងប្រអប់ទិន្នន័យ ជាទម្រង់សម្ងាត់បានងាយស្រួល និងដែលរឹងមាំជាលក្ខណៈឌីណាមីក និងមានអន្តរផ្ទៃមុខស្និទ្ធស្នាលនឹងអ្នកប្រើប្រាស់។ យើងខ្ញុំសូមណែនាំយ៉ាងមុតមាំ ឱ្យលោកអ្នកបញ្ចូលកម្មវិធីនេះ មុនពេលលោកអ្នកចាប់ផ្តើមរក្សាទុកទិន្នន័យសំខាន់ៗនៅក្នុងទូរស័ព្ទ Android របស់លោកអ្នក ហើយគួរប្រើប្រអប់ទិន្នន័យ ដែលមានទម្រង់សម្ងាត់ ដែលកម្មវិធី Luks Manager ផ្តល់ឱ្យនោះ ដើម្បីរក្សាទុកគ្រប់ទិន្នន័យរបស់លោកអ្នក។

### Virtual Private Network (VPN) ###

VPN ផ្តល់នូវផ្លូវសម្ងាត់មួយតាមរយៈអ៊ីនធើរណែត រវាងទូរស័ព្ទរបស់លោកអ្នក និងកុំព្យូទ័របម្រើ VPN។ វាត្រូវបានគេហៅថា ផ្លូវរូង ពីព្រៅវាមិនមានលក្ខណៈដូចចរាចរណ៍ទិន្នន័យដែលមានទម្រង់សម្ងាត់ផ្សេងទៀតទេ ប៉ុន្តែវាដូចជា https ដែលលាក់បាំងគ្រប់សេវា ពិធីការ និងខ្លឹមសារទាំងអស់របស់អ្នក។ ការភ្ជាប់សេវាVPN ត្រូវបានធ្វើឡើងតែម្តង និងបញ្ចប់តែនៅពេលលោកអ្នកសម្រេចចិត្តប៉ុណ្ណោះ។

ត្រូវកត់សម្គាល់ថា ដោយសារគ្រប់ចរាចរណ៍ទិន្នន័យទាំងអស់ឆ្លងកាត់កុំព្យូទ័របម្រើ Proxy ឬ VPN  អន្តរការីម្នាក់ត្រូវការមានតែសិទ្ធិចូលក្នុង Proxy ប៉ុណ្ណោះ ដើម្បីវិភាគអំពីសកម្មភាពរបស់លោកអ្នក។ ដោយហេតុនេះហើយ វាគឺជាការសំខាន់ ដែលត្រូវជ្រើសរើសដោយប្រុងប្រយ័ត្ននៅក្នុងចំណោមសេវា Proxy និងសេវា VPN។ យើងខ្ញុំសូមណែនាំផងដែរ ឱ្យលោកអ្នកប្រើ Proxy និង/ឬVPN ផ្សេងៗគ្នា ព្រោះការចែកចាយចរន្តទិន្នន័យរបស់លោកអ្នក អាចកាត់បន្ថយផលប៉ះពាល់របស់សេវាមួយ ដែលខូចខាត។

យើងខ្ញុំសូមណែនាំឱ្យប្រើកុំព្យូទ័របម្រើកម្មវិធី [**RiseUp VPN**](https://help.riseup.net/km/vpn) ។ លោកអ្នកអាចប្រើ RiseUp VPN នៅក្នុងទូរស័ព្ទ Androidបាន បន្ទាប់ពីបញ្ចូលកម្មវិធី Cyanogenmod (សូមមើលខាងលើ)។ ការតម្លើងភ្ជាប់សេវាទៅ RiseUp VPN នៅក្នុង iPhone ក៏មានលក្ខណៈងាយស្រួលផងដែរ - សូមអានបន្ថែមនៅ[ត្រង់នេះ](https://support.apple.com/kb/HT1424)។


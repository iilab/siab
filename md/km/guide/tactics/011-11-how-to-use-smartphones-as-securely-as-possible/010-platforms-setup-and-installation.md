

---

lang: km
community: guide
type: tactics
legacy: True
child: True
weight: 1
depth: 3
title: Platforms, Setup and Installation

---

### ទម្រង់(Platforms) និង ប្រព័ន្ធប្រតិបត្តិការ ###

នៅពេលសរសេរជំពូកនេះ ស្មាតហ្វូនដែលគេកំពុងប្រើជាទូទៅបំផុតគឺ អាយហ្វូន (iPhone) របស់ក្រុមហ៊ុន អែបផល (Apple) និង អែនដ្រយដ៍ (Android) របស់ក្រុមហ៊ុន ហ្គុកហ្គល (Google) បន្តពីក្រោយដោយ ប្លែកបឺរ៉ី (Blackberry) និង វីនដូរ (Windows)។ ភាពខុសគ្នាជាចម្បង រវាង Android និងប្រព័ន្ធប្រតិបត្តិការផ្សេងៗទៀត គឺនៅត្រង់ថា Android មានលក្ខណៈភាគច្រើនដូចប្រព័ន្ធបើកចំហមួយ ([*ហ្វូស (FOSS)*](/km/Glossary#FOSS)) ដែលអនុញ្ញាតឱ្យប្រព័ន្ធប្រតិបត្តិការ អាចត្រូវបានពិនិត្យបញ្ជាក់បានដោយឯករាជ្យ ដើម្បីផ្ទៀងផ្ទាត់ថា តើវាការពារព័ត៌មាន និងទំនាក់ទំនងរបស់អ្នកប្រើប្រាស់បានត្រឹមត្រូវដែរឬទេ។ វាជួយសម្រួលផងដែរ ដល់ការអភិវឌ្ឍន៍ របស់កម្មវិធីសុវត្ថិភាពសម្រាប់ទម្រង់នេះ។ អ្នកសរសេរកម្មវិធីជាច្រើន ដែលដឹងបញ្ហាសុវត្ថិភាព  កំពុងអភិវឌ្ឍកម្មវិធី Android ជាច្រើន ដោយមានការគិតគូរដល់សុវត្ថិភាព និងសន្តិសុខរបស់អ្នកប្រើប្រាស់។ កម្មវិធីមួយចំនួន នឹងត្រូវបានគូសបង្ហាញនៅក្នុងជំពូកនេះ។

មិនថាលោកអ្នកកំពុងប្រើប្រភេទស្មាតហ្វូនមួយណានោះទេ  មានបញ្ហាជាច្រើនដែលលោកអ្នកគួរយល់ដឹង ពេលដែលលោកអ្នកប្រើទូរស័ព្ទមួយ ដែលភ្ជាប់ទៅសេវាអ៊ីនធើរណែត និងដែលមានមុខងារពិសេស ដូចជា [*ជីភីអេស (GPS)*](/km/glossary#GPS) ឬ   សមត្ថភាពប្រើបណ្តាញឥតខ្សែ។ នៅក្នុងជំពូកនេះ យើងផ្តោតទៅលើស្មាតហ្វូន ដែលប្រើទម្រង់របស់ Android  ព្រោះដូចដែលបញ្ជាក់ខាងលើ វាមានលក្ខណៈងាយស្រួលជាង ក្នុងការធានាសុវត្ថិភាពរបស់ទិន្នន័យ និងទំនាក់ទំនង។ យ៉ាងណាក៏ដោយ មគ្គុទ្ទេសក៍ណែនាំអំពីការតម្លើងជាមូលដ្ឋាន និងកម្មវិធីមួយចំនួន សម្រាប់ទូរស័ព្ទក្រៅពីទូរស័ព្ទAndroid  ក៏ត្រូវបានផ្តល់ផងដែរ។

ទូរស័ព្ទ Blackberry ត្រូវបានបង្ហាញថាជាទូរស័ព្ទប្រើអ៊ីមែល និងផ្ញើសារ“ដែលមានសុវត្ថិភាព”។ នេះគឺដោយសារតែសារ និងអ៊ីមែល ត្រូវបានបញ្ជូនដោយសុវត្ថិភាព តាមរយៈកុំព្យូទ័របម្រើរបស់ Blackberry ដែលអ្នកលួចស្តាប់ដែលមានសមត្ថភាពខ្ពស់មិនអាចលួចស្តាប់បាន។ ទោះយ៉ាងនេះក៏ដោយ  រដ្ឋាភិបាលកាន់តែច្រើន កំពុងទាមទារសិទ្ធិចូលពិនិត្យមើលទំនាក់ទំនងទាំងនេះ ដោយប្រាប់ថា គឺជាតម្រូវការដើម្បីការពារប្រឆាំងនឹងភេរវកម្ម និងឧក្រិដ្ឋកម្មដែលមានការរៀបចំ។ ប្រទេសឥណ្ឌា អារ៉ាប់រួម អារ៉ាប៊ីសាអ៊ូឌីត ឥណ្ឌូនេស៊ី និងលីបង់ គឺជាឧទាហរណ៍អំពីរដ្ឋាភិបាល ដែលបានត្រួតពិនិត្យមើលការប្រើទូរស័ព្ទ Blackberry ហើយទាមទារសិទ្ធិចូលមើលទិន្នន័យរបស់អ្នកប្រើប្រាស់នៅក្នុងប្រទេសរបស់ពួកគេ។

### ទូរស័ព្ទពិសេស (Feature Phones) ###

ប្រភេទផ្សេងមួយទៀតនៃទូរស័ព្ទចល័ត ជាញឹកញាប់ត្រូវបានឱ្យឈ្មោះថា'ទូរស័ព្ទពិសេស' (ឧទា. Nokia 7705 Twist ឬ Samsung Rogue)។ ថ្មីៗនេះ ទូរស័ព្ទពិសេស បានបង្កើតមុខងាររបស់ខ្លួន ដើម្បីដាក់រួមបញ្ចូលមុខងារពិសេសមួយចំនួនរបស់ស្មាតហ្វូន។ ប៉ុន្តែ ជាទូទៅ ប្រព័ន្ធប្រតិបត្តិការរបស់ទូរស័ព្ទពិសេស អាចឱ្យចូលប្រើបានតិចជាង ដែលដោយហេតុនេះហើយ វាផ្តល់ឱកាសមានកំណត់សម្រាប់ការបញ្ចូលកម្មវិធី ឬការកែលម្អសុវត្ថិភាព។ យើងមិននិយាយលម្អិតអំពីទូរស័ព្ទពិសេសទេ ទោះបីវិធានការជាច្រើនដែលពិភាក្សានៅក្នុងជំពូកនេះ មានអត្ថន័យចំពោះទូរស័ព្ទពិសេសផងដែរក៏ដោយ។

### ស្មាតហ្វូនដែលជាប់ឈ្មោះយីហោ និងជាប់សោ ###

ស្មាតហ្វូន ជាធម្មតាត្រូវបានលក់ដោយជាប់ឈ្មោះយីហោ ឬជាប់សោ។ ស្មាតហ្វូនដែលជាប់សោមានន័យថា វាអាចប្រតិបត្តិការបានតែជាមួយក្រុមហ៊ុនមួយប៉ុណ្ណោះ  ហើយស៊ីមកាតរបស់វា គឺជាស៊ីមកាតតែមួយគត់ដែលអាចប្រើនៅក្នុងទូរស័ព្ទនេះ។ ប្រតិបត្តិករបណ្តាញទូរស័ព្ទចល័ត ជាធម្មតាផ្តល់ឈ្មោះយីហោឱ្យទូរស័ព្ទ ដោយបញ្ចូលហ្វឺមវែរ (Firmware) ឬកម្មវិធីរបស់ខ្លួនផ្ទាល់។ ពួកវាអាចបិទដំណើរការមុខងារខ្លះ ឬបន្ថែមមុខងារផ្សេងទៀតខ្លះផងដែរ ។ ការដាក់ឈ្មោះយីហោ គឺជាមធ្យោបាយមួយសម្រាប់ឱ្យក្រុមហ៊ុនបង្កើតប្រាក់ចំណូល ដោយធ្វើបណ្តាញប្រើស្មាតហ្វូនរបស់លោកអ្នក និងជាញឹកញាប់ដោយការប្រមូលទិន្នន័យអំពីរបៀបដែលលោកអ្នកកំពុងប្រើទូរស័ព្ទ ឬដោយការបើកឱ្យចូលប្រើស្មាតហ្វូនរបស់លោកអ្នកពីចម្ងាយបាន។

សម្រាប់ហេតុផលទាំងនេះ យើងសូមណែនាំឱ្យលោកអ្នកគួរទិញស្មាតហ្វូន ដែលមិនមានជាប់ឈ្មោះយីហោ ប្រសិនបើលោកអ្នកអាចរកបាន។ ទូរស័ព្ទជាប់សោមួយ មានកម្រិតហានិភ័យខ្ពស់ជាងនេះ ព្រោះគ្រប់ទិន្នន័យទាំងអស់របស់លោកអ្នកត្រូវបានបញ្ជូនតាមរយៈក្រុមហ៊ុនមួយ ដែលប្រមូលផ្តុំចរន្តទិន្នន័យរបស់លោកអ្នក និងធ្វើឱ្យទូរស័ព្ទនោះមិនអាចប្តូរស៊ីមកាតដើម្បីបញ្ជូនទិន្នន័យតាមក្រុមហ៊ុនផ្សេងទៀត។ ប្រសិនបើទូរស័ព្ទរបស់លោកអ្នកជាប់សោរ លោកអ្នកត្រូវសុំឱ្យនរណាម្នាក់ ដែលលោកអ្នកទុកចិត្តជួយដោះសោរវាឱ្យលោកអ្នក។

### ការតម្លើងទូទៅ ###

ស្មាតហ្វូន មានមុខងារកំណត់ជាច្រើនដែលគ្រប់គ្រងលើសុវត្ថិភាពរបស់វា។ វាគឺជាការសំខាន់ ដែលលោកអ្នកត្រូវយកចិត្តទុកដាក់ ចំពោះរបៀបតម្លើងស្មាតហ្វូនរបស់លោកអ្នក។ នៅក្នុងមគ្គុទ្ទេសក៍អនុវត្តន៍ខាងក្រោមនេះ យើងខ្ញុំនឹងប្រាប់លោកអ្នកឱ្យដឹងអំពី មុខងារកំណត់ផ្នែកសុវត្ថិភាពមួយចំនួនរបស់ស្មាតហ្វូនដែលមាន ប៉ុន្តែមិនបើកដំណើរការដោយស្វ័យប្រវត្ត និង មុខងារកំណត់ដែលបើកដំណើរការដោយស្វ័យប្រវត្ត ប៉ុន្តែធ្វើឱ្យទូរស័ព្ទរបស់លោកអ្នកងាយរងហានិភ័យ។

<div class=getstarted markdown=1>
អនុវត្តន៍៖ ចាប់ផ្តើមជាមួយ [*មគ្គុទ្ទេសក៍ណែនាំមូលដ្ឋានអំពី ការតម្លើងទូរស័ព្ទ Android*](/km/android_basic)
</div>


### ការបញ្ចូល និងការធ្វើបច្ចុប្បន្នភាពកម្មវិធី ###

មធ្យោបាយធម្មតា ដើម្បីបញ្ចូលកម្មវិធីថ្មីទៅក្នុងស្មាតហ្វូនរបស់លោកអ្នក គឺត្រូវប្រើហាងកម្មវិធីរបស់ iPhone (iPhone Appstore)  ឬហាងកម្មវិធីរបស់ Google (Google Play store)  ដែលត្រូវបើកចូល ដោយប្រើអត្តសញ្ញាណសម្គាល់អ្នកប្រើប្រាស់របស់លោកអ្នក ហើយដោនឡូត និងបញ្ចូលកម្មវិធីដែលចង់បានណាមួយ។ តាមរយៈការបើកចូលនេះ លោកអ្នកបានភ្ជាប់ការប្រើប្រាស់ហាង   អនឡាញរបស់លោកអ្នក ជាមួយគណនីអ្នកប្រើប្រាស់ ដែលត្រូវបានបើកចូល។ ម្ចាស់ហាងកម្មវិធី រក្សាទុកកំណត់ត្រាអំពីប្រវត្តិបើកទំព័រអ៊ីនធើរណែត និងការជ្រើសរើសកម្មវិធីរបស់អ្នកប្រើប្រាស់នេះ។

កម្មវិធីដែលមានផ្តល់នៅក្នុងហាងអនឡាញផ្លូវការ ជាការសន្មតត្រូវបានពិនិត្យផ្ទៀងផ្ទាត់ដោយម្ចាស់ហាង (Google ឬ Apple) ប៉ុន្តែ តាមការពិត ការធ្វើដូចនេះផ្តល់នូវការការពារខ្សោយចំពោះអ្វី ដែលកម្មវិធីនឹងអនុវត្ត បន្ទាប់ពីត្រូវបានបញ្ចូលទៅក្នុងទូរស័ព្ទរបស់លោកអ្នក។ ឧទា. កម្មវិធីខ្លះ អាចថតចម្លង និងផ្ញើចេញទៅក្រៅ នូវសៀវភៅអាសយដ្ឋានរបស់លោកអ្នក បន្ទាប់ពីលោកអ្នកបានបញ្ចូលពួកវាទៅក្នុងទូរស័ព្ទរបស់លោកអ្នក។ នៅក្នុងទូរស័ព្ទ Android ក្នុងអំឡុងពេលដំណើរការបញ្ចូលកម្មវិធី កម្មវិធីនីមួយៗចាំបាច់ត្រូវស្នើសុំនូវអ្វី ដែលយើងអនុញ្ញាតឱ្យធ្វើនៅពេលប្រើវា។ លោកអ្នកគួរយកចិត្តទុកដាក់ឱ្យបានដិតដល់ថា តើការអនុញ្ញាតអ្វីខ្លះដែលវាបានស្នើសុំ និង តើការអនុញ្ញាតទាំងនេះមានន័យសមហេតុផល សម្រាប់មុខងាររបស់កម្មវិធីដែលលោកអ្នកកំពុងបញ្ចូលដែរឬទេ។ ឧទា. ប្រសិនបើលោកអ្នកកំពុងពិចារណាអំពី“កម្មវិធីអានព័ត៌មាន”មួយ ហើយលោកអ្នករកឃើញថា វាស្នើសុំសិទ្ធិដើម្បីផ្ញើព័ត៌មានទំនាក់ទំនងរបស់លោកអ្នក ទៅឱ្យភាគីទីបីតាមរយៈការភ្ជាប់សេវាទិន្នន័យចល័តមួយ  នោះលោកអ្នកគួរតែស្វែងរកកម្មវិធីផ្សេងទៀត ដែលមានការប្រើប្រាស់ និងសិទ្ធិដែលមានលក្ខណៈសមស្រប។

កម្មវិធីនានារបស់Android មានមកពីប្រភពក្រៅបណ្តាញផ្លូវការរបស់ Google ផងដែរ។ លោកអ្នកគ្រាន់តែត្រូវពិនិត្យមើលប្រអប់ *ប្រភពមិនស្គាល់(Unknown Sources)* នៅក្នុង *មុខងារកំណត់សុវត្ថិភាព(Security Settings)* របស់លោកអ្នក ដើម្បីប្រើគេហទំព័រដោនឡូតទាំងនេះ។ អ្នកប្រើប្រាស់ខ្លះ អាចគិតពិចារណាចង់ប្រើគេហទំព័រផ្សេងទាំងនេះ ដើម្បីកាត់បន្ថយជាអតិបរមានូវទំនាក់ទំនងអនឡាញជាមួយ Google។ មួយក្នុងចំណោមហាងកម្មវិធីផ្សេងទាំងនោះ គឺ [**F-Droid**](http://f-droid.org) ('Free Droid') ដែលផ្តល់តែកម្មវិធី [*FOSS*](/km/glossary#FOSS) ប៉ុណ្ណោះ។ ប៉ុន្តែ សូមចងចាំថា លោកអ្នកគួរតែមានការទុកចិត្តទៅលើគេហទំព័រនោះសិន មុនពេលលោកអ្នកដោនឡូតកម្មវិធីណាមួយពីគេហទំព័រនោះ។ សម្រាប់អ្នកប្រើប្រាស់ដែលគ្មានបទពិសោធន៍ យើងខ្ញុំសូមណែនាំឱ្យលោកអ្នកប្រើហាងកម្មវិធីរបស់ Google។

ប្រសិនបើលោកអ្នកមិនចង់ (ឬមិនអាច) អនឡាញ ដើម្បីចូលប្រើកម្មវិធីទេនោះ លោកអ្នកអាចផ្ទេរកម្មវិធីពីទូរស័ព្ទរបស់នរណាម្នាក់ផ្សេងទៀត ដោយផ្ញើឯកសារ [*.apk*](/km/glossary#apk) (ពាក្យកាត់របស់'Android Application Package' (កញ្ចប់កម្មវិធីរបស់ Android))តាមរយៈប៊្លូធូស។ តាមមធ្យោបាយមួយផ្សេងទៀត លោកអ្នកអាចដោនឡូតឯកសារ .apk ដាក់ទៅក្នុងម៉ាយក្រូអេសឌីកាត (Micro SD card) ឬប្រើខ្សែ យូអេសប៊ី (USB) ដើម្បីផ្ទេរវាពីកុំព្យូទ័រផ្ទាល់ខ្លួន (PC) ដាក់ទៅក្នុងម៉ាយក្រូអេសឌីកាត។ ពេលលោកអ្នកទទួលបានឯកសារនោះហើយ លោកអ្នកគ្រាន់តែចុចឲ្យជាប់ទៅលើឈ្មោះឯកសារនោះឲ្យយូបន្តិច នោះលោកអ្នកនឹងត្រូវបានប្រាប់ភ្លាមៗឱ្យធ្វើការបញ្ចូលវា។ (**កំណត់សម្គាល់**៖ ត្រូវប្រុងប្រយ័ត្នជាពិសេស ខណៈដែលកំពុងប្រើប៊្លូធូស - សូមអានបន្ថែមនៅក្នុងផ្នែកនៃ [***ជំពូក ១០***](/km/chapter-10) ស្តីពី [***មុខងារលើសពីការនិយាយនិងសារ***](/km/chapter_10_2_4))។


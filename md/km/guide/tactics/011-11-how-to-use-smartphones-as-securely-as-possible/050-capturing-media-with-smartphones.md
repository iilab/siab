

---

lang: km
community: guide
type: tactics
legacy: True
child: True
weight: 5
depth: 3
title: Capturing Media with Smartphones

---

ការថតរូបភាព វីដេអូ ឬសម្លេងដោយប្រើស្មាតហ្វូនរបស់លោកអ្នក អាចជាមធ្យោបាយដ៏មានថាមពលមួយ ដើម្បីរៀបចំឯកសារនិងចែករំលែកព្រឹត្តិការណ៍សំខាន់ៗ។ ប៉ុន្តែ ការសំខាន់គឺត្រូវប្រុងប្រយ័ត្ន និងគោរពចំពោះភាពឯកជន និងសុវត្ថិភាពរបស់រូបភាព វីដេអូ ឬសម្លេងទាំងនោះ។ ឧទា. ប្រសិនបើលោកអ្នកថតរូប ឬថតវីដេអូ ឬសម្លេងរបស់ព្រឹត្តិការណ៍សំខាន់មួយ ប្រហែលជាមានគ្រោះថ្នាក់ចំពោះលោកអ្នក ឬអ្នកដែលមានរូប ឬសម្លេងនៅក្នុងការថតរបស់លោកអ្នក ប្រសិនបើទូរស័ព្ទរបស់លោកអ្នកបានធ្លាក់ទៅក្នុងដៃមនុស្សអាក្រក់។ ក្នុងករណីនេះ មតិយោបល់ខាងក្រោមនេះអាចមានប្រយោជន៍សម្រាប់លោកអ្នក៖

- ត្រូវមានយន្តការមួយ ដើម្បីអាប់ឡូតដោយសុវត្ថិភាព នូវឯកសារមេឌាដែលបានថត ទៅក្នុងទីតាំងអនឡាញ ដែលត្រូវបានការពារ ហើយត្រូវលុបឯកសារទាំងនោះចោលភ្លាមៗពីទូរស័ព្ទ (ឬឱ្យបានលឿនបំផុតតាមដែលលោកអ្នកអាច) បន្ទាប់ពីបានថត។

- ត្រូវប្រើកម្មវិធី ដើម្បីធ្វើឱ្យព្រិលមើលមិនច្បាស់ចំពោះផ្ទៃមុខរបស់អ្នកដែលមានវត្តមាននៅក្នុងរូបភាព ឬវីដេអូទាំងនោះ ឬធ្វើឱ្យខុសពីភាពដើម ចំពោះសម្លេងរបស់ឯកសារសម្លេង ឬវីដេអូ ហើយរក្សាទុកតែសំណៅឯកសាររូបភាព ឬសម្លេងដែលមើលមិនច្បាស់ ឬខុសពីភាពដើមប៉ុណ្ណោះនៅក្នុងទូរស័ព្ទចល័តរបស់លោកអ្នក ។

- ត្រូវការពារ ឬលុបចោលព័ត៌មានទិន្នន័យអំពីពេលវេលា និងទីកន្លែង នៅក្នុងឯកសារមេឌាទាំងនោះ។

[**គម្រោងអ្នកការពារ (Guardian Project)**](https://guardianproject.info) បានបង្កើតកម្មវិធី [*FOSS*](/km/glossary#FOSS) មួយដែលមានឈ្មោះថា [**ObscuraCam**](https://guardianproject.info/apps/obscuracam/) ដើម្បីចាប់ផ្ទៃមុខនៅលើរូបថត  ហើយធ្វើឱ្យផ្ទៃមុខនោះព្រិលមើលមិនច្បាស់។ ជាការពិត លោកអ្នកអាចជ្រើសរើសរបៀបធ្វើឱ្យព្រិលមើលមិនច្បាស់ និងអ្វីដែលត្រូវធ្វើឱ្យព្រិលមើលមិនច្បាស់។ កម្មវិធី Obscuracam លុបចោលផងដែរ នូវរូបថតដើម ហើយប្រសិនបើលោកអ្នកបានតម្លើងកុំព្យូទ័របម្រើមួយ ដើម្បីអាប់ឡូតឯកសារមេឌាដែលថតបានទាំងនោះ កម្មវិធីនេះមានផ្តល់មុខងារ ដែលមានលក្ខណៈងាយស្រូលដើម្បីអាប់ឡូតឯកសារមេឌាទាំងនោះ។

<div class=getstarted markdown=1>
អនុវត្តន៍៖ ចាប់ផ្តើមជាមួយ [*មគ្គុទ្ទេសក៍ណែនាំអំពី កម្មវិធី Obscuracam*](/km/Obscuracam_main)
</div>

នៅពេលសរសេរជំពូកនេះ អង្គការសិទ្ធិមនុស្សឈ្មោះ [**Witness**](https://witness.org) កំពុងធ្វើការជាមួយគម្រោងអ្នកការពារ(Guardian Project) អំពីដំណោះស្រាយមួយចំពោះចំណុចទាំងបីខាងលើ។


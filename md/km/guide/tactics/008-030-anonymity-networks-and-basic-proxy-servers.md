

---

lang: km
community: guide
type: tactics
legacy: True
child: True
weight: 3
depth: 3
title: Anonymity networks and basic proxy servers

---

### បណ្តាញអនាមិកភាព ###

បណ្តាញអនាមិកភាព ជាទូទៅ'បញ្ជូនត្រឡប់ចុះឡើង'នូវចរាចរណ៍អ៊ីនធឺណេតរបស់លោកអ្នកនៅរវាង [*proxies*](/km/glossary#Proxy) មានសុវត្ថិភាពផ្សេងៗ ដើម្បីបំភ័ន្តអំពីកន្លែងរបស់លោកអ្នក និងអំពីអ្វីដែលលោកអ្នកកំពុងព្យាយាមចូលមើល។ ដំណើរការនេះ អាចកាត់បន្ថយយ៉ាងខ្លាំងគួរឱ្យកត់សម្គាល់ នូវល្បឿនដែលលោកអ្នកអាចផ្ទុកគេហទំព័រ និងសេវា           អ៊ីនធឺណេតផ្សេងទៀត។ ប៉ុន្តែ ក្នុងករណីកម្មវិធី [*Tor*](/km/glossary#Tor) វាផ្តល់នូវមធ្យោបាយគេចវាងមួយ ដែលអាចទុកចិត្តបាន មានសុវត្ថិភាព និងមានលក្ខណៈសាធារណៈ ដែលជួយលោកអ្នកមិនឱ្យព្រួយបារម្ភណ៍ថា តើលោកអ្នកត្រូវទុកចិត្ត ឬអត់ទៅលើបុគ្គលដែលប្រតិបត្តិការ [proxies](/km/glossary#Proxy) របស់លោកអ្នក និងគេហទំព័រដែលលោកអ្នកបើកមើល។ ជានិច្ចកាល លោកអ្នកត្រូវតែធានាថា លោកអ្នកមានការភ្ជាប់សេវាមួយ ដែលត្រូវបានបម្លែងជាទម្រង់សម្ងាត់([HTTPS](/km/glossary#SSL)) ទៅកាន់គេហទំព័រសុវត្ថិភាពមួយ មុននឹងធ្វើការផ្លាស់ប្តូរព័ត៌មានរសើប(ដូចជាពាក្យសម្ងាត់និងអ៊ីមែលជាដើម) តាមរយៈកម្មវិធីបើកអ៊ីនធើរណែតមួយ។

លោកអ្នកត្រូវតែបញ្ចូលកម្មវិធីដើម្បីប្រើ [*Tor*](/km/glossary#Tor) ប៉ុន្តែលទ្ធផលដែលទទួលបាន គឺជាឧបករណ៍មួយដែលផ្តល់នូវអនាមិកភាព និងការគេចវាងពីការត្រួតពិនិត្យ។ រៀងរាល់ពេលដែលលោកអ្នកភ្ជាប់ទៅបណ្តាញ [*Tor*](/km/glossary#Tor)  លោកអ្នកគឺបានជ្រើសរើសផ្លូវចៃដន្យមួយ តាមរយៈ [*proxies*](/km/glossary#Proxy) [*Tor*](/km/glossary#Tor) មានសុវត្ថិភាពចំនួនបី។ ដំណើរការនេះធានាថា ទាំង [*ISP*](/km/glossary#ISP) របស់លោកអ្នកនិង [*proxies *](/km/glossary#Proxy) ផ្ទាល់ សុទ្ធតែមិនស្គាល់ [*IPaddress*](/km/glossary#IP_address) របស់កុំព្យូទ័ររបស់លោកអ្នក និងទីតាំងរបស់សេវាអ៊ីនធឺណេតដែលលោកអ្នកស្នើឡើយ។ លោកអ្នកអាចយល់ដឹងច្រើនជាងនេះអំពីឧបករណ៍នេះ នៅក្នុងមគ្គុទ្ទេសក៍ណែនាំអំពីកម្មវិធីTor ។

<div class="getstarted" markdown="1">
អនុវត្តន៍៖ ចាប់ផ្តើមជាមួយ [*Tor - មគ្គុទ្ទេសក៍ណែនាំអំពី អនាមិកភាព និងការគេចវាងពីការត្រួតពិនិត្យ*](/km/tor_main)
</div>

ចំណុចខ្លាំងមួយរបស់ Tor គឺថា វាមិនគ្រាន់តែធ្វើការជាមួយកម្មវិធីបើកអ៊ីនធឺណេតមួយប៉ុណ្ណោះទេ ប៉ុន្តែគេអាចប្រើវាបានផងដែរជាមួយប្រភេទកម្មវិធីអ៊ីនធឺណេតនីមួយៗ។ បណ្តាកម្មវិធីអ៊ីមែល (រាប់បញ្ចូលរាប់ទាំងកម្មវិធី Mozilla[*Thunderbird*](/km/glossary#Thunderbird))  និងបណ្តាកម្មវិធីផ្ញើសាររហ័សភ្លាមៗ (រាប់បញ្ចូលទាំងកម្មវិធី [*Pidgin*](/km/glossary#Pidgin))  អាចដំណើរការតាមរយៈTor  ដើម្បីចូលប្រើសេវាដែលត្រូវបានត្រួតពិនិត្យ ឬដើម្បីលាក់បាំងការប្រើសេវាទាំងនោះរបស់លោកអ្នក។

### Proxiesមូលដ្ឋានសម្រាប់ការគេចវាងពីការត្រួតពិនិត្យ ###

មានសំណួរសំខាន់បី ដែលលោកអ្នកគួរពិចារណា នៅពេលជ្រើសយក Proxies កំរិតមូលដ្ឋានសម្រាប់ការគេចវាង ពីការត្រួតពិនិត្យ។ ទីមួយ៖ តើវាគឺជាឧបករណ៍ប្រើលើអ៊ីនធឺណេត ឬតើវាតម្រូវឱ្យលោកអ្នកផ្លាស់ប្តូរមុខងារកំណត់ ឬបញ្ចូលកម្មវិធីទៅក្នុងកុំព្យូទ័ររបស់លោកអ្នកដែរឬទេ? ទីពីរ៖ តើវាមានសុវត្ថិភាពដែរឬទេ? ទីបី៖ តើវាជាលក្ខណៈឯកជនឬសាធារណៈ?

#### Proxiesប្រើលើអ៊ីនធឺណេត ឬ Proxiesផ្សេងទៀត៖ ###

 [*Proxies*](/km/glossary#Proxy) ប្រើលើអ៊ីនធឺណេត ទំនងជា Proxies ដែលងាយស្រួលប្រើបំផុត។ ពួកវាតម្រូវឱ្យលោកអ្នកចង្អុលកម្មវិធីបើកអ៊ីនធឺណេតរបស់លោកអ្នកទៅទំព័រអ៊ីនធឺណេតរបស់ [*Proxy*](/km/glossary#Proxy) មួយ បញ្ចូលអាសយដ្ឋានដែលជាប់ការត្រួតពិនិត្យ ដែលលោកអ្នកចង់បើកមើល និងចុចលើប៊ូតុងមួយតែប៉ុណ្ណោះ។ បន្ទាប់មក [*Proxy*](/km/glossary#Proxy) នឹងបង្ហាញខ្លឹមសារដែលស្នើសុំ នៅក្នុងទំព័រអ៊ីនធឺណេតរបស់វាផ្ទាល់។ លោកអ្នកអាចចូលបន្តជាធម្មតាតាមពាក្យភ្ជាប់(links) ឬបញ្ចូលអាសយដ្ឋានថ្មីមួយទៅក្នុង [*Proxy*](/km/glossary#Proxy) ប្រសិនបើលោកអ្នកចង់មើលឃើញទំព័រផ្សេងទៀត។ លោកអ្នកមិនចាំបាច់ត្រូវបញ្ចូលកម្មវិធីណាមួយ ឬផ្លាស់ប្តូរមុខងារកំណត់ណាមួយរបស់កម្មវិធីបើកអ៊ីនធើរណែតឡើយ ដែលមានន័យថា [*Proxies*](/km/glossary#Proxy) ដែលប្រើលើអ៊ីនធឺណេតគឺ៖

- ងាយស្រួលប្រើ
- អាចចូលប្រើបានពីកុំព្យូទ័រសាធារណៈ ដូចជាកុំព្យូទ័រនៅតាមហាងអ៊ីនធឺណេតជាដើម ដែលនៅទីនោះលោកអ្នកប្រហែលជាមិនត្រូវបានអនុញ្ញាតឱ្យបញ្ចូលកម្មវិធី ឬផ្លាស់ប្តូរមុខងារកំណត់របស់កម្មវិធីឡើយ។
- មានសុវត្ថិភាពខ្ពស់ជាង ប្រសិនបើលោកអ្នកព្រួយបារម្ភណ៍អំពី ការដែលត្រូវ'ចាប់បាន'ជាមួយកម្មវិធីគេចវាងការត្រួតពិនិត្យ ដែលមាននៅក្នុងកុំព្យូទ័ររបស់លោកអ្នក។
	
[*Proxies*](/km/glossary#Proxy) ប្រើលើអ៊ីនធឺណេត ទំនងជាមានគុណវិបត្តិខ្លះផងដែរ។ ពួកវាមិនបង្ហាញទំព័របានត្រឹមត្រូវជានិច្ចនោះទេ ហើយ [*Proxies*](/km/glossary#Proxy) ប្រើលើអ៊ីនធឺណេតជាច្រើន នឹងមិនអាចផ្ទុកគេហទំព័រស្មុគស្មាញ(រួមទាំង គេហទំព័រដែលមានខ្លឹមសារជាសម្លេងនិងវីដេអូ)ឡើយ។ ជាមួយគ្នានេះដែរ ដោយសារ [*Proxy*](/km/glossary#Proxy) នឹងបន្ថយល្បឿននៅពេលវាមានអ្នកប្រើប្រាស់កាន់តែច្រើននោះ វាទំនងរឹតតែជាបញ្ហាមួយជាមួយ [*Proxies*](/km/glossary#Proxy) អ៊ីនធឺណេតសាធារណៈ។ ហើយ ជាការពិត [*Proxies*](/km/glossary#Proxy) ប្រើលើអ៊ីនធឺណេត ធ្វើការតែជាមួយទំព័រអ៊ីនធើរណែតប៉ុណ្ណោះ។ ឧទា. លោកអ្នកមិនអាចប្រើកម្មវិធីផ្ញើសាររហ័សភ្លាមៗ ឬកម្មវិធីប្រើអ៊ីមែល ដើម្បីចូលប្រើសេវាដែលត្រូវបានបិទ តាមរយៈ [*Proxy*](/km/glossary#Proxy) ប្រើលើអ៊ីនធឺណេតឡើយ។ ជាចុងក្រោយ [*Proxy*](/km/glossary#Proxy) ប្រើលើអ៊ីនធឺណេតដែលមានសុវត្ថិភាព ផ្តល់កម្រិតរក្សាការសម្ងាត់មានកំណត់ ព្រោះពួកវាខ្លួនឯងត្រូវតែចូលនិងកែនូវព័ត៌មាន ដែលត្រូវបញ្ជូនត្រឡប់ទៅឱ្យលោកអ្នកដោយគេហទំព័រ ដែលលោកអ្នកបើកមើល។ ប្រសិនបើពួកវាមិនបានធ្វើដូចនេះទេនោះ លោកអ្នកប្រហែល នឹងមិនអាចចុចលើពាក្យភ្ជាប់(link)មួយ ដោយមិនទុកចោល [*Proxies*](/km/glossary#Proxy) និងមិនប៉ុនប៉ងធ្វើការភ្ជាប់សេវាផ្ទាល់មួយទៅកាន់ទំព័រអ៊ីនធឺណេតគោលដៅនោះឡើយ។ ចំណុចនេះ ត្រូវបានពិភាក្សាបន្ថែមនៅក្នុងផ្នែកខាងក្រោម។

ប្រភេទ [*Proxies*](/km/glossary#Proxy) ផ្សេងៗទៀត ជាទូទៅតម្រូវឱ្យលោកអ្នកបញ្ចូលកម្មវិធីមួយ ឬកំណត់មុខងារឱ្យអាសយដ្ឋាន [*Proxy*](/km/glossary#Proxy) ខាងក្រៅមួយនៅក្នុងកម្មវិធីបើកអ៊ីនធឺណេត ឬប្រព័ន្ធប្រតិបត្តិការរបស់លោកអ្នក។ នៅក្នុងករណីទីមួយ កម្មវិធីគេចវាងរបស់លោកអ្នក ជាទូទៅ នឹងផ្តល់មធ្យោបាយខ្លះក្នុងការបើកនិងបិទដំណើរការកម្មវិធីនេះ ដែលនឹងប្រាប់ទៅកម្មវិធីបើកអ៊ីនធឺណេតរបស់លោកអ្នកថា តើត្រូវប្រើ [*Proxy*](/km/glossary#Proxy) ឬអត់។ កម្មវិធីកុំព្យូទ័រដូចនេះ ជាញឹកញាប់អនុញ្ញាតឱ្យលោកអ្នកអាចផ្លាស់ប្តូរ [*Proxies*](/km/glossary#Proxy) បានដោយស្វ័យប្រវត្តិ ប្រសិនបើ Proxy មួយត្រូវបានបិទ ដូចដែលបានពិភាក្សាខាងលើ។ នៅក្នុងករណីទីពីរ ប្រសិនបើលោកអ្នកត្រូវតែកំណត់មុខងារឱ្យអាសយដ្ឋាន [*Proxy*](/km/glossary#Proxy) ខាងក្រៅមួយនៅក្នុងកម្មវិធីបើកអ៊ីនធើរណែត ឬប្រព័ន្ធប្រតិបត្តិការរបស់លោកអ្នក លោកអ្នកចាំបាច់ត្រូវដឹងអំពីអាសយដ្ឋាន [*Proxy*](/km/glossary#Proxy) ដែលត្រឹមត្រូវ ដែលអាសយដ្ឋាននោះអាចនឹងផ្លាស់ប្តូរនៅពេល [*Proxy*](/km/glossary#Proxy) នោះត្រូវបានបិទ ឬដើរយឺតខ្លាំងរហូតដល់មិនអាចប្រើបាន។

ទោះបីវាអាចនឹងពិបាកប្រើជាង [*Proxy*](/km/glossary#Proxy) ប្រើលើអ៊ីនធឺណេតបន្តិចក៏ដោយ  វិធីសាស្ត្រគេចវាងការត្រួតពិនិត្យនេះទំនងបង្ហាញបានត្រឹមត្រូវជាង នូវទំព័រអ៊ីនធឺណេតដែលស្មុគស្មាញ ហើយអាចនឹងចំណាយពេលយូរជាងក្នុងការថយល្បឿន ព្រោះមនុស្សកាន់តែច្រើនចាប់ផ្តើមប្រើកុំព្យូទ័របម្រើ [*Proxy*](/km/glossary#Proxy) នោះ។  ម្យ៉ាងទៀត [*Proxies*](/km/glossary#Proxy) អាចឃើញមានប្រើសម្រាប់កម្មវិធីអ៊ីនធឺណេតផ្សេងៗគ្នាមួយចំនួន។ ឧទា. [*Proxies*](/km/glossary#Proxy)HTTP សម្រាប់កម្មវិធីបើកអ៊ីនធឺណេត, [* Proxies*](/km/glossary#Proxy)SOCKS សម្រាប់កម្មវិធីអ៊ីមែលនិងកម្មវិធីជជែកគ្នា និង [* Proxies*](/km/glossary#Proxy)VPN ដែលអាចផ្លាស់ប្តូរអាសយដ្ឋានចរាចរណ៍អ៊ីនធឺណេតទាំងអស់របស់លោកអ្នក ដើម្បីគេចវាងពីការត្រួតពិនិត្យ។

#### Proxiesដែលមានសុវត្ថិភាព និង Proxiesដែលគ្មានសុវត្ថិភាព៖ ####

នៅក្នុងជំពូកនេះ [*Proxy*](/km/glossary#Proxy) ដែលមានសុវត្ថិភាពមួយ គឺសំដៅទៅលើ [*Proxy*](/km/glossary#Proxy) ណាដែលគាំទ្រដល់ការភ្ជាប់សេវា [*ដែលត្រូវបានបម្លែងជាទម្រង់សម្ងាត់*](/km/glossary#Encryption) ពីអ្នកប្រើប្រាស់របស់វា។ [*Proxy*](/km/glossary#Proxy) ដែលគ្មានសុវត្ថិភាពមួយ នឹងនៅតែអនុញ្ញាតឱ្យលោកអ្នកគេចវាងពីការត្រួតពិនិត្យបាន ប៉ុន្តែនឹងបរាជ័យប្រសិនបើការភ្ជាប់សេវាអ៊ីនធឺណេតរបស់លោកអ្នកកំពុងត្រូវបានស្គែនរកពាក្យគន្លឹះ ឬអាសយដ្ឋានគេហទំព័រជាក់លាក់។ វាមិនមែនជាគំនិតល្អនោះទេ ដែលចង់ប្រើ [*Proxy*](/km/glossary#Proxy) គ្មានសុវត្ថិភាពមួយ នៅពេលបើកចូលគេហទំព័រដែលជាធម្មតា [*ត្រូវបានបម្លែងជាទម្រង់សម្ងាត់*](/km/glossary#Encryption) ដែលមានដូចជា គណនីវែបមែល និង គេហទំព័រធនាគារ ជាដើម។ ប្រសិនបើលោកអ្នកធ្វើដូចនេះ លោកអ្នកអាចនឹងបើកបង្ហាញព័ត៌មានរសើប ដែលជាធម្មតាគួរតែត្រូវបានលាក់។ ហើយ ដូចដែលបានបញ្ជាក់ពីមុនរួចហើយ  [*Proxies*](/km/glossary#Proxy) ដែលគ្មានសុវត្ថិភាព ជាញឹកញាប់ មានលក្ខណៈងាយស្រួលជាង នៅក្នុងការស្វែងរក និងបិទពីសំណាក់អ្នកដែលធ្វើបច្ចុប្បន្នភាពកម្មវិធី និងគោលនយោបាយត្រួតពិនិត្យអ៊ីនធឺណេត ។ នៅទីបំផុត ការដែលថាមាន [*Proxies*](/km/glossary#Proxy) ឥតគិតថ្លៃ លឿន និងមានសុវត្ថិភាពនោះ មានន័យថា មានហេតុផលល្អតិចតួចបំផុតដែលត្រូវទទួលយក [*Proxy*](/km/glossary#Proxy) មួយដែលគ្មានសុវត្ថិភាព។

លោកអ្នកនឹងដឹងថា [*Proxy*](/km/glossary#Proxy) ប្រើលើអ៊ីនធឺណេតមួយមានសុវត្ថិភាព ប្រសិនបើលោកអ្នកអាចចូលទៅក្នុងទំព័រអ៊ីនធឺណេតរបស់ [*Proxy*](/km/glossary#Proxy) នោះផ្ទាល់ ដោយប្រើអាសយដ្ឋាន [*HTTPS*](/km/glossary#HTTPS) មួយ។ ដោយសារ ការភ្ជាប់សេវាដែលមានសុវត្ថិភាព និងគ្មានសុវត្ថិភាពអាចនឹងប្រើបានជាមួយសេវាវែបមែល ដូច្នេះលោកអ្នកគួរតែ   ប្រាកដថា ត្រូវប្រើអាសយដ្ឋានដែលមានសុវត្ថិភាព។ វាអាចនឹងកើតឡើងបានថា ក្នុងករណីបែបនេះ លោកអ្នកនឹងត្រូវបានសុំឱ្យទទួលយក'ការព្រមានអំពីវិញ្ញាបនបត្រសុវត្ថិភាព'មួយ ពីកម្មវិធីបើកអ៊ីនធឺណេតរបស់លោកអ្នក ដើម្បីបន្តទៅមុខទៀត។ នេះគឺជាករណីសម្រាប់ [*Peacefire*](/km/glossary#Peacefire)[*Proxy*](/km/glossary#Proxy) ដែលលើកមកពិភាក្សាខាងក្រោមនេះ។ ការព្រមានដូចនេះ ប្រាប់លោកអ្នកថា មាននរណាម្នាក់ (ដូចជា ISPរបស់លោកអ្នក ឬហេកឃ័រម្នាក់ជាដើម) ប្រហែលកំពុងពិនិត្យតាមដានការភ្ជាប់សេវារបស់លោកអ្នកទៅ [*Proxy*](/km/glossary#Proxy) នោះ។ ទោះបីមានការព្រមានទាំងនេះក៏ដោយ វាអាចនៅតែជាគំនិតល្អមួយ ដែលត្រូវប្រើ [*Proxies*](/km/glossary#Proxy) ដែលមានសុវត្ថិភាព នៅគ្រប់ពេលវេលាដែលអាចធ្វើទៅបាន។ ប៉ុន្តែ នៅពេលពឹងផ្អែកទៅលើ [*Proxies*](/km/glossary#Proxy) បែបនេះដើម្បីគេចវាងពីការត្រួតពិនិត្យ លោកអ្នកគួរជៀសវាងបើក  គេហទំព័រដែលមានសុវត្ថិភាព ប្រសិនបើលោកអ្នកមិនពិនិត្យផ្ទៀងផ្ទាត់ស្លាកស្នាម [*SSL*](/km/glossary#SSL)របស់ [*Proxy*](/km/glossary#Proxy) នោះ។ ដើម្បីអនុវត្តប្រការនេះ លោកអ្នកចាំបាច់ត្រូវមានមធ្យោបាយទំនាក់ទំនងប្រកបដោយសុវត្ថិភាពមួយ ជាមួយអ្នកគ្រប់គ្រងរបស់ [*Proxy*](/km/glossary#Proxy) នោះ។ **ជាការល្អបំផុត លោកអ្នកមិនត្រូវបញ្ចូលពាក្យសម្ងាត់ ឬផ្លាស់ប្តូរព័ត៌មានរសើបទៅវិញទៅមក នៅពេលប្រើProxiesអ៊ីនធឺណេតជាទូទៅឡើយ។**

លោកអ្នកគួរជៀសវាងចូលប្រើព័ត៌មានរសើបតាមរយៈ [*Proxy*](/km/glossary#Proxy) អ៊ីនធឺណេតមួយ លុះត្រាតែលោកអ្នកទុកចិត្តលើអ្នកដែលដំណើរការProxyនោះ។ ចំណុចនេះ ត្រូវអនុវត្តដោយមិនគិតថា លោកអ្នកបានឃើញ ឬទទួលនូវការព្រមានរបស់វិញ្ញាបនបត្រសុវត្ថិភាព នៅពេលលោកអ្នកបើកចូល [*Proxy*](/km/glossary#Proxy) ឬអត់នោះទេ។ វាត្រូវអនុវត្តផងដែរ ប្រសិនលោកអ្នកស្គាល់ប្រតិបត្តិកររបស់ [*Proxy*](/km/glossary#Proxy) នោះច្បាស់ល្មមនឹងអាចពិនិត្យផ្ទៀងផ្ទាត់*ស្លាកស្នាម* របស់កុំព្យូទ័រ បម្រើនោះបាន មុនពេលបញ្ជាឱ្យកុំព្យូទ័របើកអ៊ីនធឺណេតរបស់លោកអ្នកទទួលយកការព្រមាននោះ។ នៅពេលលោកអ្នកពឹងផ្អែកទៅលើកុំព្យូទ័របម្រើ [*Proxy*](/km/glossary#Proxy) ទោលមួយ  អ្នកគ្រប់គ្រងរបស់វានឹងស្គាល់ជានិច្ចនូវ [*IP address*](/km/glossary#IP_address) របស់លោកអ្នក និងគេហទំព័រដែលលោកអ្នកកំពុងបើកមើល។ ប៉ុន្តែ សំខាន់ជាងនេះទៅទៀតបើ សិន [*Proxy*](/km/glossary#Proxy) នោះប្រើនៅលើអ៊ីនធឺណេត  ប្រតិបត្តិករអាក្រក់ អាចនឹងចូលមើលគ្រប់ព័ត៌មានទាំងអស់ ដែលឆ្លងកាត់រវាងកម្មវិធីបើកអ៊ីនធឺណេតរបស់លោកអ្នក និងគេហទំព័រដែលលោកអ្នកបើកមើល រួមបញ្ចូលទាំងខ្លឹមសារវែបមែល និងពាក្យសម្ងាត់របស់លោកអ្នកផងដែរ។

សម្រាប់ [*Proxies*](/km/glossary#Proxy) ដែលមិនប្រើលើអ៊ីនធឺណេត លោកអ្នកប្រហែលជាត្រូវធ្វើការស្រាវជ្រាវតូចមួយ ដើម្បីកំណត់ថា តើការភ្ជាប់សេវាដែលមានសុវត្ថិភាពអាចប្រើជាមួយវាបានដែរឬទេ។ គ្រប់ [*Proxies*](/km/glossary#Proxy) និងបណ្តាញកុំព្យូទ័រអនាមិកភាពទាំងអស់ ដែលលើកមកណែនាំនៅក្នុងជំពូកនេះ គឺសុទ្ធតែមានសុវត្ថិភាព។

#### Proxiesឯកជន និង Proxiesសាធារណៈ ####

[*Proxies*](/km/glossary#Proxy) សាធារណៈ ទទួលយកការភ្ជាប់សេវាពីគ្រប់មនុស្សទាំងអស់ ចំណែកឯ [*Proxies*](/km/glossary#Proxy) ឯកជនវិញ ជាទូទៅតម្រូវឱ្យមានឈ្មោះអ្នកប្រើប្រាស់មួយ និងពាក្យសម្ងាត់មួយ។ ខណៈដែល [*Proxies*](/km/glossary#Proxy) សាធារណៈមានអត្ថប្រយោជន៍ជាក់ច្បាស់ត្រង់ថា វាមានឱ្យប្រើប្រាស់ដោយឥតគិតថ្លៃនោះ  ពួកវាទំនងជានឹងឆាប់មានចរាចរណ៍ចង្អៀតបំផុតផងដែរ។ ជាលទ្ធផល ទោះបី [*Proxies*](/km/glossary#Proxy) សាធារណៈអាចនឹងមានលក្ខណៈស្មុគស្មាញផ្នែកបច្ចេកទេស និងថែទាំបានល្អដូច [*Proxies*](/km/glossary#Proxy) ឯកជនក៏ដោយ  ពួកវាជាញឹកញាប់មានល្បឿនយឺតជាង។ ជាចុងក្រោយ [*Proxies*](/km/glossary#Proxy) ឯកជនទំនងជាត្រូវបានប្រតិបត្តិការ ជាអាជីវកម្មសម្រាប់ប្រាក់ចំណេញ ឬដោយក្រុមអ្នកគ្រប់គ្រងដែលបង្កើតគណនីសម្រាប់អ្នកប្រើប្រាស់ ដែលពួកគេស្គាល់តាមលក្ខណៈផ្ទាល់ខ្លួន ឬសង្គម។ ដោយសារមូលហេតុនេះ ជាទូទៅវាគឺមានលក្ខណៈងាយស្រួលជាង ក្នុងការកំណត់អំពីអ្វី ដែលជម្រុញចិត្តប្រតិបត្តិកររបស់[*Proxies*](/km/glossary#Proxy) ឯកជនមួយ។ ប៉ុន្តែ លោកអ្នកមិនគួរដោយសារហេតុនេះ ធ្វើការសន្មតថា [*Proxies *](/km/glossary#Proxy) ឯកជនមានលក្ខណៈកាន់តែអាចទុកចិត្តបានជាសារវន្តនោះឡើយ។ ជាចុងក្រោយ ក្នុងបទពិសោធន៍កន្លងមក មូលហេតុប្រាក់ចំណេញធ្លាប់នាំឱ្យសេវាកម្មអនឡាញបើកបង្ហាញព័ត៌មានអ្នកប្រើប្រាស់របស់ខ្លួន។

[*Proxies*](/km/glossary#Proxy)សាមញ្ញ, គ្មានសុវត្ថិភាព, សាធារណៈ ជាញឹកញាប់អាចត្រូវបានរកឃើញតាមរយៈការស្វែងរកពាក្យ ដូចជា 'public proxy' ជាដើម នៅក្នុងម៉ាស៊ីនស្វែងរក(Search Engine)មួយ ប៉ុន្តែលោកអ្នកមិនគួរពឹងផ្អែកទៅលើ [*Proxies*](/km/glossary#Proxy) ដែលរកឃើញតាមមធ្យោបាយនេះឡើយ។  ប្រសិនជាមានជម្រើស លោកអ្នកគួរប្រើ [*Proxy*](/km/glossary#Proxy) ឯកជន និងមានសុវត្ថិភាពមួយ ដែលប្រតិបត្តិការដោយអ្នក ដែលលោកអ្នកស្គាល់ និងទុកចិត្តដោយផ្ទាល់ខ្លួនឬដោយកេរ្តិ៍ឈ្មោះ និងអ្នកដែលមានជំនាញបច្ចេកទេសរក្សាសុវត្ថិភាពកុំព្យូទ័របម្រើរបស់ខ្លួន។ លោកអ្នកប្រើ ឬមិនប្រើ[*Proxy*](/km/glossary#Proxy) អ៊ីនធឺណេត គឺអាស្រ័យទៅលើតម្រូវការ និងចំណូលចិត្តជាក់លាក់ផ្ទាល់ខ្លួនរបស់លោកអ្នក។ ពេលណា ក៏ដោយដែលលោកអ្នកកំពុងប្រើ [*Proxy*](/km/glossary#Proxy) មួយដើម្បីគេចវាងពីការត្រួតពិនិត្យ ការប្រើកម្មវិធី[*Firefox*](/km/glossary#Firefox) និងការបញ្ចូលមុខងារបន្ថែម [*NoScript*](/km/glossary#NoScript) គឺជាគំនិតល្អមួយផងដែរ ដែលដូចដែល បានលើកមកពិភាក្សានៅក្នុង [*មគ្គុទ្ទេសក៍ណែនាំអំពីកម្មវិធីFirefox*](/km/firefox_main)។ ការធ្វើដូចនេះ អាចជួយការពារលោកអ្នកពី [*Proxies*](/km/glossary#Proxy) អាក្រក់ និងពីគេហទំព័រ ដែលប្រហែលកំពុងព្យាយាមស្វែងរក [*IP address*](/km/glossary#IP_address) ពិតរបស់លោកអ្នក។ ជាចុងក្រោយ ត្រូវកុំភ្លេចថា សូម្បីតែ [*Proxy*](/km/glossary#Proxy) [*ដែលត្រូវបានបម្លែងជាទម្រង់សម្ងាត់*](/km/glossary#Encrypted) ក៏ដោយ ក៏នឹងមិនធ្វើឱ្យគេហទំព័រគ្មានសុវត្ថិភាពមួយក្លាយជា មានសុវត្ថិភាពដែរ។ លោកអ្នកនៅតែត្រូវប្រាកដថា លោកអ្នកមានការភ្ជាប់សេវា [*HTTPS*](/km/glossary#SSL) មួយ មុននឹងផ្ញើឬទទួលព័ត៌មានរសើប។

ប្រសិនបើលោកអ្នកមិនអាចរកឃើញបុគ្គល អង្គភាព ឬក្រុមហ៊ុន ដែលមានសេវា [*Proxy*](/km/glossary#Proxy) ដែលលោកអ្នកគិតថាអាចទុកចិត្តបាន អាចមានលទ្ធភាពជាវបាន និងអាចប្រើបានពីប្រទេសរបស់លោកអ្នកទេនោះ  លោកអ្នកគួរគិតពិចារណាអំពីការប្រើបណ្តាញកុំព្យូទ័រអនាមិកភាព Tor (ដែលត្រូវបានពិភាក្សានៅខាងលើ) នៅក្រោម [*បណ្តាញកុំព្យូទ័រអនាមិកភាព*](#Anonymity_networks)។






---

lang: km
community: guide
type: tactics
legacy: True
child: True
weight: 3
depth: 3
title: Tips on using secure deletion tools effectively

---

ឥឡូវនេះ លោកអ្នកដឹងច្បាស់អំពីបៀបខ្លះៗ ដែលព័ត៌មានអាចនឹងត្រូវបានបើកបង្ហាញនៅក្នុងកុំព្យូទ័រឬឧបករណ៍ផ្ទុកទិន្នន័យរបស់ខ្លួន ទោះបីលោកអ្នកយកចិត្តទុកដាក់អំពីការលុបចោលទិន្នន័យរសើបក៏ដោយ។ លោកអ្នកក៏បានដឹងផងដែរថា កម្មវិធីអ្វីខ្លះដែលអាចប្រើដើម្បី [*លុបជំរះ*](/km/glossary#Wiping)ព័ត៌មាននោះជាអចិន្ត្រៃយ៍។ លោកអ្នកមានវិធានការសាមញ្ញខ្លះៗដែលគួរអនុវត្ត (ជាពិសេសប្រសិនបើលោកអ្នកប្រើកម្មវិធីទាំងនេះជាលើកដំបូង) ដើម្បីធានាថា ថាសរឹងរបស់លោកអ្នកត្រូវបានសម្អាតដោយមានសុវត្ថិភាព និងដោយមានប្រសិទ្ធភាព៖

 - ត្រូវបង្កើតសំណៅថតចម្លងជាទម្រង់សម្ងាត់នៃឯកសារសំខាន់ៗរបស់លោកអ្នក ដូចដែលបានពិភាក្សានៅក្នុង [***ជំពូក ៥ ៖ របៀបស្តារយកមកវិញនូវព័ត៌មានដែលបាត់បង់***](/km/chapter-5)។
- ត្រូវបិទកម្មវិធីមិនចាំបាច់ទាំងអស់ ហើយផ្តាច់កុំព្យូទ័រពីសេវាអ៊ីនធើរណែត។
- ត្រូវលុបចោលឯកសារមិនចាំបាច់ទាំងអស់ ចេញពីឧបករណ៍ផ្ទុកទិន្នន័យទាំងអស់ ហើយសម្អាត**ធុងសម្រាម**។
- ត្រូវ[*លុបជំរះ*](/km/glossary#Wiping)ឯកសារបណ្តោះអាសន្ន ដោយប្រើកម្មវិធី [*CCleaner*](/km/glossary#CCleaner)។
- ត្រូវ[*លុបជំរះ*](/km/glossary#Wiping) [*swap file*](/km/glossary#Swap_file)របស់Windows ដោយប្រើកម្មវិធី [*Eraser*](/km/glossary#Eraser).
- ត្រូវ[*លុបជំរះ*](/km/glossary#Wiping) គ្រប់កន្លែងទំនេរទាំងអស់នៅក្នុងឧបករណ៍ផ្ទុកទិន្នន័យផ្សេងៗទៀត ដោយប្រើកម្មវិធី [*Eraser*](/km/glossary#Eraser)។ លោកអ្នកប្រហែលជាត្រូវការទុកឱ្យនីតិវិធីនេះដំណើរការពេញមួយយប់ ព្រោះវាអាចជាយឺត។


បន្ទាប់មក លោកអ្នកគួរមានទម្លាប់៖ 

- ប្រើកម្មវិធី [*CCleaner*](/km/glossary#CCleaner) ដើម្បី [*លុបជំរះ*](/km/glossary#Wiping) ឯកសារបណ្តោះអាសន្ន ទៅតាមកាលកំណត់
- [*លុបជំរះ*](/km/glossary#Wiping)ឯកសាររសើបអេឡិកត្រូនិក ដោយប្រើកម្មវិធី [*Eraser*](/km/glossary#Eraser) ជំនួសឱ្យការប្រើ**ធុងសម្រាម** ឬមុខងារលុបរបស់Windows
- ប្រើកម្មវិធី [*Eraser*](/km/glossary#Eraser) ដើម្បី [*លុបជំរះ*](/km/glossary#Wiping) [*swap file*](/km/glossary#Swap_file) របស់Windows ទៅតាមកាលកំណត់
- ប្រើកម្មវិធី [*Eraser*](/km/glossary#Eraser) ដើម្បី [*លុបជំរះ*](/km/glossary#Wiping) ទៅតាមកាលកំណត់ នូវគ្រប់កន្លែងមិនទាន់លៃទុកទាំងអស់នៅក្នុងថាសរឹង អង្គចងចាំUSB និងឧបកណ៍ផ្ទុកទិន្នន័យផ្សេងៗទៀតរបស់លោកអ្នក ដែលអាចនៅមាន   ព័ត៌មានរសើបដែលត្រូវបានលុបចោលរួចថ្មី។ ពួកវាអាចរួមមានដូចជា ថាសទន់  CDឬDVDដែលអាចសរសេរបានម្តងទៀត និង មេម៉ូរីកាតដែលអាចដោះចេញបានពីកាមេរ៉ា ទូរស័ព្ទចល័ត ឬឧបករណ៍ចាក់ភ្លេងដែលអាចយកតាមខ្លួនបានជាដើម។



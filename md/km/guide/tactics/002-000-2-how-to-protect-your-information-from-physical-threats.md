

---

lang: km
community: guide
type: tactics
legacy: True
child: False
weight: 002
title: 2. How to protect your information from physical threats

---

<p>
មិនថាលោកអ្នកបានខិតខំប្រឹងប្រែងខ្លាំងប៉ុណ្ណា ដើម្បីកសាងរបាំងការពារឌីជីតថលមួយ នៅជុំវិញកុំព្យូទ័ររបស់ខ្លួននោះទេ លោកអ្នកនៅតែអាចក្រោកឡើង នៅព្រឹកមួយដែលកុំព្យូទ័រនោះ ឬសំណៅចម្លងមួយព័ត៌មាននៅលើកុំព្យូទ័រនោះត្រូវបានបាត់ លួច ឬធ្វើឱ្យខូច ដោយសារភាពចៃដន្យអាក្រក់ ឬសកម្មភាពព្យាបាទមួយចំនួន។ សកម្មភាពដូចជាកម្លាំងខ្យល់បក់តាមបកតាមបង្អួចចំហ ដែលធ្វើឲ្យពែងកាហ្វេរបស់អ្នកកំពប់ អាចនឹងនាំទៅរកស្ថានភាពមួយ ធ្វើឲ្យបាត់បង់ទិន្នន័យទាំងអស់របស់លោកអ្នកពីកុំព្យូទ័រ ហើយលោកអ្នកអាចនឹងមិនអាចប្រើកុំព្យូទ័ររបស់ខ្លួនបានទៀតឡើយ។ ការវាយតម្លៃហានិភ័យដោយប្រុងប្រយ័ត្ន ការខិតខំជាប់លាប់មួយដើម្បីថែទាំបរិស្ថានសុវត្ថិភាពរបស់កុំព្យូទ័រ និង [*គោលនយោបាយស្តីពីសុវត្ថិភាព*](/km/glossary#Security_policy) អាចជួយបញ្ចៀសមហន្តរាយប្រភេទនេះបាន។




### សេណារីយ៉ូពីក្រោយ ###
<div class=background markdown=1>
ស៊ីនហ្គាយ និង រូដូ គឺជាគូស្នេហ៍រៀបការវ័យចំណាស់មួយគូ ដែលមានបទពិសោធន៍ជាច្រើនឆ្នាំ ក្នុងការជួយ    ប្រជាជនដែលឆ្លងមេរោគអេដស៍នៅក្នុងប្រទេសហ្ស៊ីបាបវេ ឱ្យទទួលបានការប្រើឱសថត្រឹមត្រូវ។ ពួកគេកំពុងដាក់ពាក្យស្នើសុំជំនួយដើម្បីទិញកុំព្យូទ័រ និងបរិក្ខារបណ្តាញកុំព្យូទ័រថ្មី ជាច្រើនសម្រាប់ការិយាល័យរបស់ខ្លួន។ ដោយសារពួកគេរស់នៅក្នុងតំបន់មួយ ដែលមានភាពវឹកវរទាំងផ្នែកនយោបាយ និងហេដ្ឋារចនាសម្ព័ន្ធនោះ ពួកគេនិងអ្នកផ្តល់មូលនិធិសំខាន់ៗរបស់ពួកគេចង់ធ្វើឲ្យប្រាកដថា កុំព្យូទ័រថ្មីរបស់ពួកគេនឹងមានសុវត្ថិភាព មិនត្រឹមតែមានសុវត្ថិភាពពីក្រុមHacker និងVirusប៉ុណ្ណោះទេ ប៉ុន្តែត្រូវមានសុវត្ថិភាពពីការរឹបអូស ព្យុះផ្គររន្ទះ ការឆ្លងចរន្តអគ្គិសនី និងមហន្តរាយផ្សេងទៀត។ ពួកគេក៏សួរទៅអូតូ ដែលជាអ្នកបច្ចេកទេសខាងកុំព្យូទ័រមួយរូបក្នុងតំបន់ ដើម្បីជួយពួកគេរៀបចំធ្វើផែនការសកម្មភាពមួយ ដើម្បីពង្រឹងសុវត្ថិភាពរូបវន្តរបស់កុំព្យូទ័រ និងគ្រឿងបណ្តាញកុំព្យូទ័រដែលពួកគេគ្រោងទិញ ប្រសិនបើពាក្យស្នើសុំជំនួយរបស់ពួកគេទទួលបានជោគជ័យ។
</div>




### អ្វីដែលលោកអ្នកអាចរៀនពីជំពូកនេះ ###
- ការយល់ដឹងបន្ថែមអំពី [*ការគំរាមកំហែងផ្នែករូបវន្ត*](/km/glossary#Physical_threats)ខ្លះៗចំពោះកុំព្យូទ័ររបស់លោកអ្នក និងចំពោះព័ត៌មានដែលផ្ទុកនៅលើកុំព្យូទ័រនោះ
- របៀបធានាសុវត្ថិភាពបរិក្ខារកុំព្យូទ័រឲ្យបានប្រសើរបំផុត ប្រឆាំងនឹងការគំរាមកំហែងមួយចំនួនក្នុងចំណោមការគំរាមកំហែងទាំងនេះ
- របៀបបង្កើតបរិស្ថានប្រតិបត្តិការមួយដែលរឹងមាំសម្រាប់កុំព្យូទ័រ និងបរិក្ខារបណ្តាញកុំព្យូទ័រ
- ចំណុចដែលត្រូវពិចារណា នៅពេលបង្កើតផែនការរក្សាសុវត្ថិភាពមួយសម្រាប់កុំព្យូទ័រ ដែលមាននៅក្នុង  ការិយាល័យរបស់លោកអ្នក



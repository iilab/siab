

---

lang: km
community: guide
type: tactics
legacy: True
child: True
weight: 4
depth: 3
title: Specific circumvention proxies

---

ខាងក្រោមនេះ គឺជាកម្មវិធីនិង [*Proxies*](/km/glossary#Proxy) ជាក់លាក់មួយចំនួន ដែលអាចជួយលោកអ្នកគេចវាងពីការត្រួតពិនិត្យ។ មានកម្មវិធីគេចវាងការត្រួតពិនិត្យថ្មីជាច្រើន ត្រូវបានបង្កើតជាបន្តបន្ទាប់ ហើយកម្មវិធីដែលមានស្រាប់ត្រូវបានធ្វើបច្ចុប្បន្នភាពជាប្រចាំ។ ដូច្នេះ លោកអ្នកគួរបើកមើលគេហទំព័រ Security in-a-Box និងធនធាននានា ដែលគូសបង្ហាញនៅក្នុងផ្នែក [*សេចក្តីសម្រាប់អានបន្ថែម*](/km/chapter_8_5) ខាងក្រោម ដើម្បីយល់ដឹងបន្ថែម។

**Proxies បណ្តាញឯកជននិម្មិត ឬ Virtual Private Network (VPN) based proxies**

VPN Proxies ដែលមាននៅខាងក្រោមនេះ ធ្វើឱ្យការភ្ជាប់សេវាអ៊ីនធឺណេតទាំងស្រុងរបស់លោកអ្នកអាចឆ្លងកាត់ Proxy បាន ខណៈដែលលោកអ្នកកំពុង“ត្រូវបានភ្ជាប់សេវា”។ វាអាចមានប្រយោជន៍ ប្រសិនបើលោកអ្នកប្រើក្រុមហ៊ុនផ្តល់សេវាអ៊ីមែល ឬសាររហ័សភ្លាមៗ ដែលត្រូវបានត្រួតពិនិត្យនៅក្នុងប្រទេសរបស់លោកអ្នក។

**Riseup VPN.** គឺសម្រាប់អ្នកប្រើប្រាស់ ដែលមានគណនីអ៊ីមែលនៅក្នុងកុំព្យូទ័របម្រើ *Riseup*។ សហករណ៍នេះ ផ្តល់លទ្ធភាពភ្ជាប់សេវាទៅកាន់កុំព្យូទ័របម្រើ VPN Proxy មួយដែលមានសុវត្ថិភាព, លក្ខណៈឯកជន, ឥតគិតថ្លៃ។ សូមអាន [*ការយល់ដឹងបន្ថែមអំពី Riseup VPN*](https://help.riseup.net/km/riseup-vpn) និង [*របៀបភ្ជាប់សេវាទៅកាន់វា*](https://we.riseup.net/riseuphelp+en/vpn-howto) នៅទីនេះ។

**Your-Freedom** គឺជា [*Proxy*](/km/glossary#Proxy) គេចវាងការត្រួតពិនិត្យមួយ ដែលមានលក្ខណៈឯកជន, មានសុវត្ថិភាព, VPN/SOCKS។ វាគឺជា [*កម្មវិធីសេរី*](/km/glossary#Freeware) មួយ ដែលអាចត្រូវបានប្រើ ដើម្បីប្រើប្រាស់សេវាគេចវាងការត្រួតពិនិត្យដែលឥតគិតថ្លៃ។ មានការដាក់កម្រិតមួយចំនួន អំពីល្បឿនផ្ទេរទិន្នន័យ (bandwidth) និងអំពីរយៈពេលដែលលោកអ្នកអាចប្រើវាបាន (៣ម៉ោង/ថ្ងៃ, អាចដល់៩ម៉ោង/សប្តាហ៍)។ លោកអ្នកអាចបង់ថ្លៃបន្ថែម ដើម្បីអាចចូលប្រើប្រាស់សេវាកម្ម ដែលមានលក្ខណៈពាណិជ្ជកម្មមួយដែលមានល្បឿនលឿនជាង និងមានការដាក់កម្រិតតិចជាង។ ដើម្បីប្រើប្រាស់ Your-Freedom លោកអ្នកចាំបាច់ត្រូវ [*ដោនឡូតកម្មវិធី*](http://www.your-freedom.net/index.php?id=3) ហើយ [*បង្កើតគណនីមួយ*](http://www.your-freedom.net/index.php?id=170&amp;L=0) ដែលចំណុចទាំងពីរនេះអាចអនុវត្តបាននៅក្នុង [*គេហទំព័ររបស់Your-Freedom*](https://www.your-freedom.net/)។ លោកអ្នកចាំបាច់ត្រូវកំណត់មុខងារកម្មវិធីបើកអ៊ីនធឺណេតរបស់លោកអ្នក ឱ្យប្រើ Proxy[*OpenVPN*](https://www.your-freedom.net/index.php?id=172) ផងដែរ នៅពេលភ្ជាប់សេវាទៅអ៊ីនធើរណែត។ លោកអ្នកអាច [*អានបន្ថែមនៅក្នុងកម្រងឯកសាររបស់Your-Freedom*](https://www.your-freedom.net/index.php?id=doc)។

**Freegate** គឺជាProxyគេចវាងការត្រួតពិនិត្យមួយ ដែលមានលក្ខណៈសាធារណៈ, ធានាសុវត្ថិភាព, ជាVPN, ជាកម្មវិធីសេរី។ លោកអ្នកអាច [ដោនឡូតសំណៅចុងក្រោយបំផុតនៃកម្មវិធី Freegate](http://www.dit-inc.us/freegate) ឬ [អានអត្ថបទគួរឱ្យចាប់អារម្មណ៍អំពីវា](http://www.addictivetips.com/windows-tips/freegate-lets-you-access-blocked-websites-at-optimal-speed/)។

**SecurityKISS** គឺជា Proxy គេចវាងការត្រួតពិនិត្យមួយ ដែលមានលក្ខណៈសាធារណៈ, ធានាសុវត្ថិភាព, ជាVPN, ជាកម្មវិធីសេរី។ ដើម្បីប្រើវា លោកអ្នកចាំបាច់ត្រូវ [ដោនឡូតនិងដំណើរការកម្មវិធីសេរីមួយ](http://www.securitykiss.com/resources/download/)។ វាមិនត្រូវការឱ្យចុះឈ្មោះបើកគណនីមួយឡើយ។ អ្នកប្រើប្រាស់ដែលឥតបង់ថ្លៃ ត្រូវបានកម្រិតការប្រើប្រាស់ត្រឹម៣០០មេហ្គាបៃ/ថ្ងៃ និងត្រូវបានកម្រិតដោយចរាចរណ៍អ៊ីនធឺណេតខ្ពស់ជាងនេះតាមរយៈ Proxy នេះ។ ការចុះឈ្មោះដែលមានការបង់ថ្លៃ ផ្តល់ជូននូវការប្រើប្រាស់គ្មានកំណត់ និងកុំព្យូទ័របម្រើ VPN កាន់តែច្រើន។ សូមមើល [គេហទំព័ររបស់ SecurityKISS ដើម្បីយល់ដឹងបន្ថែម](http://www.securitykiss.com)។

<!--
**Psiphon1** អាចជាជម្រើសល្អមួយ ប្រសិនបើលោកអ្នកស្គាល់អ្នកដែលមានកុំព្យូទ័រប្រើ Windows មួយ ដែលទុកឱ្យបើកដំណើរការចោល និងភ្ជាប់ទៅកាន់សេវាអ៊ីនធឺណេត ដែលមានល្បឿនលឿន និងមិនត្រូវបានត្រួតពិនិត្យនៅក្នុងប្រទេសមួយផ្សេងទៀត។ ដើម្បីប្រើ [*Psiphon*](/km/glossary#Psiphon)  លោកអ្នកត្រូវតែសុំឱ្យអ្នកនោះដោនឡូតកម្មវិធីនេះពី [*គេហទំព័រ Civisec*](http://psiphon.civisec.org/) រួចបញ្ចូលវាទៅក្នុងកុំព្យូទ័រនោះ ហើយបង្កើតគណនីមួយសម្រាប់លោកអ្នក និងផ្ញើឱ្យលោកអ្នកនូវ[*IP address*](/km/glossary#IP_address) របស់ [*Proxy*](/km/glossary#Proxy) នោះ អមជាមួយឈ្មោះអ្នកប្រើប្រាស់ និងពាក្យសម្ងាត់របស់លោកអ្នក។ មធ្យោបាយនេះ នឹងឱ្យលោកអ្នកអាចចូលក្នុងគណនីផ្ទាល់ខ្លួនរបស់លោកអ្នកនៅក្នុង [*Proxy*](/km/glossary#Proxy) គេចវាងការត្រួតពិនិត្យមួយ ដែលគួរទុកចិត្ត មានសុវត្ថិភាព មានលក្ខណៈឯកជន និងប្រើនៅលើ               អ៊ីនធើរណែត។ ប៉ុន្តែ មុននឹងប្រើវា លោកអ្នកគួរផ្ទៀងផ្ទាត់អំពីស្លាកស្នាមរបស់ [*Proxy*](/km/glossary#Proxy) នោះសិន ដូចដែលបានពិភាក្សានៅក្នុងផ្នែក [*Proxiesមានសុវត្ថិភាព និង Proxies គ្មានសុវត្ថិភាព*](/km/chapter_8_3#Secure_and_insecure_proxies) ខាងលើនេះ និងនៅក្នុង*សេចក្តីបន្ថែម គ* របស់ [*មគ្គុទ្ទេសក៍ណែនាំសម្រាប់អ្នកប្រើប្រាស់ Psiphon*](/km/glossary#Psiphon_users_guide) ដែលត្រូវបានរួមបញ្ចូលជាមួយគ្នានោះ។
-->

**Psiphon3** គឺជាកម្មវិធីគេចវាងការត្រួតពិនិត្យមួយ ដែលមានលក្ខណៈសាធារណៈ, មានសុវត្ថិភាព,ប្រើបច្ចេកវិទ្យាProxy VPN, SSH and HTTP ដើម្បីផ្តល់ឱ្យលោកអ្នកនូវសិទ្ធិបើកមើលទំព័រអ៊ីនធឺណេតបាន ដោយមិនឆ្លងកាត់ការត្រួតពិនិត្យ។ ដើម្បីអាចប្រើវាបាន លោកអ្នកចាំបាច់ត្រូវដោនឡូតកម្មវិធីនេះពី [*គេហទំព័រ Psiphon3*](http://psiphon3.com) ហើយបើកដំណើរការវាដើម្បីជ្រើសរើសយកទម្រង់ ដែលលោកអ្នកចង់ប្រើ *VPN, SSH, SSH+*។ Psiphon3 អាចដំណើរការបានជាមួយឧបករណ៍ Android ផងដែរ។ សូមមើល [*គេហទំព័រ*](http://psiphon3.com) ដើម្បីយល់ដឹងបន្ថែម។ 


**Proxiesអ៊ីនធឺណេត៖**

**Peacefire** ថែទាំរក្សា [*Proxies*](/km/glossary#Proxy) ដែលមានលក្ខណៈសាធារណៈ, ប្រើលើអ៊ីនធើរណែតមួយ ដែលអាចមានសុវត្ថិភាព ឬគ្មានសុវត្ថិភាព ដោយអាស្រ័យទៅលើរបៀបដែលលោកអ្នកចូលប្រើពួកវា។ នៅពេលប្រើ [*Proxy*](/km/glossary#Proxy) [*Peacefire*](/km/glossary#Peacefire) មួយ លោកអ្នកត្រូវតែបញ្ចូលអាសយដ្ឋាន [*HTTPS*](/km/glossary#SSL) ដើម្បីឱ្យមានការភ្ជាប់សេវាមានសុវត្ថិភាពមួយ រវាងលោកអ្នក និង [*Proxy*](/km/glossary#Proxy) នោះ។ [*Proxies*](/km/glossary#Proxy) ថ្មីជាច្រើន ត្រូវបានប្រកាសប្រាប់ជាបន្តបន្ទាប់ ទៅអ្នកដែលមាននៅក្នុងបញ្ជីអាសយដ្ឋានធំមួយ។ លោកអ្នកអាចចុះឈ្មោះដើម្បីទទួលព័ត៌មានបច្ចុប្បន្នភាព នៅក្នុង [*គេហទំព័ររបស់Peacefire*](http://peacefire.org/)។





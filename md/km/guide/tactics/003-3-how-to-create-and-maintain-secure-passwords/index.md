

---

lang: km
community: guide
type: tactics
legacy: True
child: False
weight: 003
title: 3. How to create and maintain secure passwords

---

សេវាធានាសុវត្ថិភាពជាច្រើន ដែលអនុញ្ញាតឲ្យយើងមានអារម្មណ៍សុខស្រួលក្នុងការប្រើបច្ចេកវិទ្យាឌីជីតថលដើម្បីធ្វើការងារសំខាន់ៗ ចាប់ពីការបើកចូលគណនីកុំព្យូទ័រនិងផ្ញើអ៊ីមែល រហូតដល់ [*ការធ្វើកូដនីយកម្ម*](/km/glossary#Encryption) និងការលាក់ទិន្នន័យរសើប តែងតម្រូវឲ្យយើងត្រូវចងចាំពាក្យសម្ងាត់មួយ។ ពាក្យសម្ងាត់ ឃ្លាសម្ងាត់ ឬខ្សែអក្សរសម្ងាត់ទាំងនេះ ជាញឹកញាប់គឺជារបាំងការពារដំបូង(ពេលខ្លះគឺជារបាំងការពារតែមួយ) រវាងព័ត៌មានរបស់លោកអ្នក និងអ្នកដែលអាចនឹងចង់អាន ចម្លង ផ្លាស់ប្តូរ ឬបំផ្លាញព័ត៌មាននោះ ដោយគ្មានការអនុញ្ញាតពីអ្នក។ មានមធ្យោបាយជាច្រើន ដែលក្នុងនោះអ្នកដទៃអាចនឹងដឹងពីពាក្យសម្ងាត់របស់លោកអ្នក ប៉ុន្តែលោកអ្នកអាចការពារមិនឲ្យពួកគេដឹងបាន ដោយអនុវត្តស្នៀតជាក់លាក់មួយចំនួន និងដោយប្រើ [*ឧបករណ៍ឃ្លាំងផ្ទុកទិន្នន័យពាក្យសម្ងាត់សុវត្ថិភាព*](/km/glossary#Secure_password_database) ដែលមានដូចជាកម្មវិធី [*KeePass*](/km/glossary#KeePass) ជាដើម។

### សេណារីយ៉ូពីក្រោយ ### 
<div class="background" markdown="1">
ម៉ានសួរ និង ម៉ាកដា គឺជាបងប្អូននឹងគ្នា។ ពួកគេស្ថិតនៅក្នុងប្រទេសនិយាយភាសាអារ៉ាប់មួយ។ ពួកគេមានប្លុក(blog)មួយ ដែលនៅលើប្លុកនោះ ពួកគេផ្សព្វផ្សាយដោយមិនបញ្ចេញឈ្មោះ អំពីការរំលោភសិទ្ធិមនុស្ស និងការឃោសនាទាមទារការផ្លាស់ប្តូរនយោបាយ។ ថ្មីៗនេះ ម៉ាកដាបានព្យាយាមបើកចូលគណនីវែបមែលផ្ទាល់ខ្លួនរបស់នាង ហើយបានរកឃើញថា ពាក្យសម្ងាត់របស់នាងត្រូវបានផ្លាស់ប្តូរ។ បន្ទាប់ពីបានកំណត់ពាក្យសម្ងាត់ឡើងវិញហើយ នាងក៏អាចបើកចូលគណនីវែបមែលបាន ប៉ុន្តែនៅពេលនាងបានបើកប្រអប់សំបុត្រអ៊ីមែលរបស់នាង នាងបានកត់សម្គាល់ឃើញថា សារថ្មីៗខ្លះត្រូវបានគូសសម្គាល់ថា បានអានរួច។ ក្នុងហេតុផលនយោបាយ នាងសង្ស័យថា ជនអាក្រក់ប្រហែលបានដឹង ឬទាយត្រូវពាក្យសម្ងាត់របស់នាង ដែលនាងប្រើសម្រាប់គណនីបីបួននៃគណនីគេហទំព័ររបស់នាង។ នាងកំពុងជួបជាមួយម៉ានសួរ ដែលមានបទពិសោធន៍កុំព្យូទ័រតិចជាងខ្លួន ដើម្បីពន្យល់អំពីស្ថានភាព និងដើម្បីប្រាប់ពីក្តីបារម្ភរបស់ខ្លួន។
</div>

### អ្វីដែលលោកអ្នកអាចរៀនពីជំពូកនេះ ###

- សមាសធាតុនៃពាក្យសម្ងាត់សុវត្ថិភាព
- ល្បិចខ្លះៗសម្រាប់ចងចាំពាក្យសម្ងាត់ដែលមានប្រវែងវែង និងស្មុគស្មាញ
- របៀបប្រើកម្មវិធី [*KeePass*](/km/glossary#KeePass) *[ឧបករណ៍ឃ្លាំងផ្ទុកទិន្នន័យពាក្យសម្ងាត់សុវត្ថិភាព](/km/glossary#Secure_password_database)* ដើម្បីរក្សាទុកពាក្យសម្ងាត់ ជំនួសឲ្យការចងចាំពួកវា។





---

lang: km
community: guide
type: tactics
legacy: True
child: True
weight: 2
depth: 3
title: Understanding censorship circumvention

---

ប្រសិនបើលោកអ្នកមិនអាចចូលដោយផ្ទាល់ទៅក្នុងគេហទំព័រមួយ ដោយសារវាត្រូវបានបិទដោយវិធីសាស្ត្រមួយ ក្នុងចំណោមវិធីសាស្ត្រដែលត្រូវបានពិភាក្សាខាងលើ លោកអ្នកចាំបាច់ត្រូវរកមធ្យោបាយគេចវាងពីឧបសគ្គនេះ។ កុំព្យូទ័របម្រើ [*proxy*](/km/glossary#Proxy) មានសុវត្ថិភាពមួយ ដែលស្ថិតនៅក្នុងប្រទេសមួយដែលមិនមានការត្រួតពិនិត្យអ៊ីនធឺណេត អាចផ្តល់ការគេចវាងប្រភេទនេះ ដោយធ្វើការជម្រុញទំព័រអ៊ីនធឺណេតដែលលោកអ្នកស្នើសុំ និងប្រគល់ពួកវាទៅឱ្យលោកអ្នក។ បើមើលតាមទស្សនៈនៃ [*ISP's*](/km/glossary#ISP) នេះ វាគ្រាន់តែបង្ហាញថា អ្នកកំពុងធ្វើការទំនាក់ទំនងដោយសុវត្ថិភាពជាមួយកុំព្យូទ័រមិនស្គាល់មួយ (កុំព្យូទ័របម្រើ[*proxy*](/km/glossary#Proxy)) ដែលស្ថិតនៅកន្លែងណាមួយលើអ៊ីនធឺណេតប៉ុណ្ណោះ។

![](/sites/securitybkp.ngoinabox.org/security/files/img/2-en.png)

ជាការពិត ទីភ្នាក់ងាររដ្ឋាភិបាល ដែលទទួលបន្ទុកត្រួតពិនិត្យអ៊ីនធឺណេតនៅក្នុងប្រទេសរបស់លោកអ្នក(ឬក្រុមហ៊ុនដែលផ្តល់បច្ចុប្បន្នភាពសម្រាប់កម្មវិធីត្រួតពិនិត្យរបស់ទីភ្នាក់ងារនោះ) ប្រហែលបានដឹងជាយថាហេតុថា 'កុំព្យូទ័រមិនស្គាល់'នេះ គឺពិតជា[*proxy*](/km/glossary#Proxy) គេចវាងការត្រួតពិនិត្យ។ ប្រសិនបើមានការនេះកើតឡើង [*IP address*](/km/glossary#IP_address) របស់វា អាចត្រូវបានដាក់ចូលទៅក្នុង [*បញ្ជីខ្មៅ*](/km/glossary#Blacklist) ហើយវានឹងលែងដំណើរការបានទៀតហើយ។ ប៉ុន្តែ ជាធម្មតា គេត្រូវការពេលវេលាមួយចំនួនសម្រាប់បិទដំណើរការ [*proxies*](/km/glossary#Proxy) ហើយអ្នកដែលបង្កើត និងធ្វើបច្ចុប្បន្នភាពឧបករណ៍គេចវាងការត្រួតពិនិត្យ សុទ្ធតែបានដឹងយ៉ាងច្បាស់អំពីការគំរាមកំហែងនេះ។ ពួកគេជាទូទៅឆ្លើយតបតវិញ ដោយប្រើមួយ ឬទាំងពីរនៃវិធីសាស្ត្រខាងក្រោមនេះ៖ 

- **Hidden proxies (Proxiesលាក់កំបាំង)** គឺមានលក្ខណៈពិបាកក្នុងការកំណត់អត្តសញ្ញាណ។ នេះគឺជាហេតុផលមួយដែលថា វាសំខាន់ដែលត្រូវប្រើ [*proxies*](/km/glossary#Proxy) មានសុវត្ថិភាព។ ទៅបីជាយ៉ាងនោះក្តី [*ការបម្លែងជាទម្រង់សម្ងាត់*](/km/glossary#Encryption) គឺជាផ្នែកតែមួយគត់នៃដំណោះស្រាយ។ ប្រតិបត្តិកររបស់ [*proxy*](/km/glossary#Proxy)  ត្រូវតែប្រុងប្រយ័ត្នផងដែរ នៅពេលបើកបង្ហាញទីតាំងរបស់ខ្លួនទៅកាន់អ្នកប្រើប្រាស់ថ្មី ប្រសិនបើខ្លួនចង់រក្សាវាឱ្យលាក់កំបាំង។
	
- **Disposable proxies (Proxiesដែលអាចបោះចោលបាន)** អាចត្រូវបានជំនួសបានរហ័ស បន្ទាប់ពីត្រូវបានបិទ។ ក្នុងករណីនេះ ដំណើរការប្រាប់ទៅអ្នកប្រើប្រាស់អំពីរបៀបរកឃើញ [*proxies*](/km/glossary#Proxy) ជំនួសនោះ អាចនឹងមិនមានសុវត្ថិភាព។ ជាជំនួស ឧបករណ៍គេចវាងការត្រួតពិនិត្យនៃប្រភេទProxyនេះ ជាញឹកញាប់គ្រាន់តែព្យាយាមចែកចាយ [*proxies*](/km/glossary#Proxy) ថ្មី ដែលមានល្បឿនលឿនជាងការដែលពួកវាត្រូវបានបិទ។

នៅចុងក្រោយបំផុត ដរាបណាលោកអ្នកអាចចូលដល់ [*proxy*](/km/glossary#Proxy) ដែលលោកអ្នកទុកចិត្តឱ្យជម្រុញសេវាដែលលោកអ្នកស្នើសុំនោះ ការដែលលោកអ្នកត្រូវធ្វើគឺ ផ្ញើឱ្យវានូវសំណើរបស់លោកអ្នក និងមើលអ្វីៗទាំងអស់ដែលត្រឡប់មកវិញដោយប្រើកម្មវិធីអ៊ីនធឺណេតសមស្របមួយ។ ជាទូទៅ ភាពលម្អិតនៃដំណើរការនេះ ត្រូវបានចាត់ចែងជាស្វ័យប្រវត្តិ ដោយកម្មវិធីគេចវាងការត្រួតពិនិត្យ ដែលលោកអ្នកបញ្ចូលទៅក្នុងកុំព្យូទ័ររបស់លោកអ្នក ដោយផ្លាស់ប្តូរមុខងារកំណត់របស់កម្មវិធីបើក         អ៊ីនធឺណេតរបស់លោកអ្នក និងដោយចង្អុលកម្មវិធីបើកអ៊ីនធឺណេតរបស់លោកអ្នកទៅកាន់ទំព័រ [*proxy*](/km/glossary#Proxy) ប្រើលើអ៊ីនធឺណេតមួយ។ បណ្តាញអនាមិកភាព [*Tor*](/km/glossary#Tor) ដែលនឹងបរិយាយខាងក្រោមនេះ គឺប្រើវិធីសាស្ត្រទីមួយ។ បន្ទាប់ពីនោះ គឺជាការពិភាក្សាមួយអំពីឧបករណ៍គេចវាងការត្រួតពិនិត្យរបស់ [*proxy*](/km/glossary#Proxy) កំរិតមូលដ្ឋាន និង [*proxy*](/km/glossary#Proxy) ទោល ដែលប្រភេទនីមួយៗដំណើរការក្នុងរបៀបខុសប្លែកគ្នាបន្តិច។




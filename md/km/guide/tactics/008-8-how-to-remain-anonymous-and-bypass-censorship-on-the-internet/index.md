

---

lang: km
community: guide
type: tactics
legacy: True
child: False
weight: 008
title:  8. How to remain anonymous and bypass censorship on the Internet

---

ប្រទេសជាច្រើនជុំវិញពិភពលោក បានតម្លើងកម្មវិធី ដែលបង្ការ
មិនឱ្យអ្នកប្រើប្រាស់អ៊ីនធឺណេតនៅក្នុងប្រទេសទាំងនោះ
អាចបើកមើលគេហទំព័រ ឬប្រើសេវាអ៊ីនធឺណេតមួយចំនួន។ 
បណ្តាក្រុមហ៊ុន សាលារៀន និងបណ្ណាល័យសាធារណៈ 
ជាទូទៅប្រើកម្មវិធីកុំព្យូទ័រស្រដៀងៗគ្នា ដើម្បីការពារនិយោជិត សិស្ស 
និងនាយក មិនឱ្យចូលមើលព័ត៌មានដែលពួកគេគិតថាធ្វើឱ្យបែកអារម្មណ៍ 
ឬដែលនាំទុក្ខទោស។ បច្ចេកវិទ្យាត្រួតពិនិត្យប្រភេទនេះ មានក្នុងទម្រង់ខុសគ្នាមួយចំនួន។ 
ឧបករណ៍ត្រួតពិនិត្យខ្លះ បិទគេហទំព័រមួយដោយពឹងផ្អែកលើ [*IP address*](/km/glossary#IP_address) 
របស់គេហទំព័រនោះ ខណៈដែលឧបករណ៍ត្រួតពិនិត្យផ្សេងទៀតដាក់ 
[*ឈ្មោះអាសយដ្ឋានគេហទំព័រ*](/km/glossary#Domain_name) 
ខ្លះទៅក្នុងបញ្ជីខ្មៅ ឬស្រាវជ្រាវរកនៅក្នុងគ្រប់ទំនាក់ទំនងតាមអ៊ីនធឺណេត 
ដែលមិនត្រូវបានបម្លែងជាទម្រង់សម្ងាត់ និងស្វែងរកពាក្យគន្លឹះជាក់លាក់។

មិនគិតថាមានវិធីសាស្ត្រត្រួតពិនិត្យអ្វីខ្លះនោះទេ  លោកអ្នកនៅតែជានិច្ចកាលអាចគេចវាងវិធីសាស្ត្រត្រួតពិនិត្យទាំងនោះបាន ដោយពឹងផ្អែកទៅលើកុំព្យូទ័រអន្តរការីនៅក្រៅប្រទេសរបស់លោកអ្នក ដើម្បីចូលប្រើសេវាកម្មដែលត្រូវបានបិទទាំងនោះ។ ដំណើរការនេះ ជាញឹកញាប់ត្រូវបានហៅថា *ការគេចវាងការត្រួតពិនិត្យ* ឬត្រូវបានហៅយ៉ាងសាមញ្ញថា [*គេចវាង*](/km/glossary#Circumvention) ហើយកុំព្យូទ័រអន្តរការីត្រូវបានហៅថា [*ប្រុកស៊ី (proxies)*](/km/glossary#Proxy)។ [*ប្រុកស៊ី*](/km/glossary#Proxy) ក៏មានក្នុងទម្រង់ខុសៗគ្នាជាច្រើនផងដែរ។ នៅក្នុងជំពូកនេះ មានរួមបញ្ចូលកិច្ចពិភាក្សាខ្លីមួយអំពី បណ្តាញអនាមិកភាពពហុប្រុកស៊ី ដែលបន្តដោយការបរិយាយលម្អិតអំពី [*ប្រុកស៊ី*](/km/glossary#Proxy) [*គេចវាង*](/km/glossary#Circumvention) កំរិតមូលដ្ឋាន និងរបៀបដែលពួកវាធ្វើការ។

វិធីសាស្ត្រទាំងពីរនេះ គឺជាមធ្យោបាយដែលមានប្រសិទ្ធភាព ដើម្បីគេចវាងឧបករណ៍ត្រួតពិនិត្យអ៊ីនធឺណេត ទោះបីវិធីសាស្ត្រទីមួយមានលក្ខណៈសមស្របបំផុត ក្នុងករណីដែលលោកអ្នកសុខចិត្តលះបង់ល្បឿន ដើម្បីរក្សាសកម្មភាពអ៊ីនធឺណេតរបស់លោកអ្នកឱ្យអនាមិកបំផុតតាមដែលអាចធ្វើទៅបានក៏ដោយ។ ប្រសិនបើលោកអ្នកដឹងនិងទុកចិត្តបុគ្គល ឬអង្គភាពដែលធ្វើ      ប្រតិបត្តិការ [*ប្រុកស៊ី*](/km/glossary#Proxy) របស់លោកអ្នក ឬប្រសិនបើល្បឿនបំពេញការងារមានសារៈសំខាន់ចំពោះលោកអ្នកជាងអនាមិកភាព  នោះ [*ប្រុកស៊ី*](/km/glossary#Proxy) [*គេចវាង*](/km/glossary#Circumvention) មូលដ្ឋានមួយ ប្រហែលជាអាចបម្រើលោកអ្នកបានល្អជាងនេះ។

### សេណារីយ៉ូពីក្រោយ ###
<div class="background" markdown="1">
ម៉ានសួរ និង ម៉ាកដា គឺជាបងប្អូននឹងគ្នា។ ពួកគេនៅក្នុងប្រទេសនិយាយភាសាអារ៉ាប់មួយ។ ពួកគេមានប្លុក(blog)មួយ ដែលនៅលើប្លុកនោះពួកគេផ្សព្វផ្សាយដោយអនាមិក នូវការរំលោភសិទ្ធិមនុស្ស និងការឃោសនាទាមទារឱ្យមានការផ្លាស់ប្តូរនយោបាយ។ អាជ្ញាធរនៅក្នុងប្រទេសពួកគេមិនអាចបិទគេហទំព័ររបស់ពួកគេបានឡើយ ព្រោះគេហទំព័រនោះត្រូវបានដាក់នៅក្នុងប្រទេសមួយផ្សេងទៀត ប៉ុន្តែក្រុមអាជ្ញាធរជាញឹកញាប់បានព្យាយាមរកអត្តសញ្ញាណរបស់អ្នកគ្រប់គ្រងប្លុកនោះ ពីសកម្មជនផ្សេងទៀត។
ម៉ានសួរ និង ម៉ាកដា ព្រួយបារម្ភណ៍ថា អាជ្ញាធរទាំងនោះប្រហែលជាអាចពិនិត្យតាមដានបច្ចុប្បន្នភាពរបស់ខ្លួន និងដឹងអំពីសមាសភាពរបស់ខ្លួន។ លើសពីនេះទៅទៀត ពួកគេចង់រៀបចំបង្ការសម្រាប់ ពេលដែលរដ្ឋាភិបាលត្រួតពិនិត្យគេហទំព័ររបស់ពួកគេ ពួកគេនៅតែអាចបន្តធ្វើបច្ចុប្បន្នភាពប្លុករបស់ពួកគេដដែល ហើយអ្នកអានប្លុកក្នុងស្រុករបស់ពួកគេនៅតែអាចអាន និងផ្តល់យោបល់បាន ដោយអាចជៀសផុតពីការតាមដានរបស់រដ្ឋាភិបាលរបស់ពួកគេ។ 
</div>

### អ្វីដែលលោកអ្នកអាចរៀនពីជំពូកនេះ ###
- របៀបចូលទៅក្នុងគេហទំព័រមួយ ដែលត្រូវបានបិទពីក្នុងប្រទេសរបស់លោកអ្នក
- របៀបបង្ការគេហទំព័រ ដែលលោកអ្នកបានបើកមើល មិនឱ្យស្គាល់ទីតាំងរបស់លោកអ្នក
- របៀបធ្វើឱ្យប្រាកដថា ទាំង [*ISP*](/km/glossary#ISP) និងអង្គភាពឃ្លាំមើលនៅក្នុងប្រទេសរបស់លោកអ្នក មិនអាចកំណត់បាននូវគេហទំព័រ និងសេវាអ៊ីនធឺណេតដែលលោកអ្នកបើកមើល និងប្រើប្រាស់។




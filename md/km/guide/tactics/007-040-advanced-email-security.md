

---

lang: km
community: guide
type: tactics
legacy: True
child: True
weight: 4
depth: 3
title: Advanced Email Security

---

កម្មវិធី និងគោលគំនិតដែលពិភាក្សាខាងក្រោមនេះ ត្រូវបានណែនាំសម្រាប់អ្នកប្រើប្រាស់កុំព្យូទ័រដែលមានបទពិសោធន៍។

### ការបម្លែងកូនសោសាធារណៈ ជាអក្សរសម្ងាត់នៅក្នុងអ៊ីមែល ###

គេអាចតម្លើងកម្រិតភាពឯកជនរបស់អ៊ីមែលបាន ទោះបីគណនីអ៊ីមែលនោះ មិនមានសុវត្ថិភាពក៏ដោយ។ ដើម្បីធ្វើការនេះ លោកអ្នកចាំបាច់ត្រូវយល់ដឹងអំពី [**ការបម្លែងជាអក្សរសម្ងាត់**](/km/glossary#Encryption) នូវកូនសោសាធារណៈ។ បច្ចេកទេសនេះ អនុញ្ញាតឱ្យលោកអ្នក អាចបម្លែងជាអក្សរសម្ងាត់នូវសារនីមួយៗ ដែលធ្វើមិនឱ្យនរណាម្នាក់អាចអានពួកវាបាន លើកលែងតែមនុស្សដែលអ្នកផ្ញើឲ្យតែប៉ុណ្ណោះ។ ទិដ្ឋភាពប៉ិនប្រសប់នៃ [**ការបម្លែងជាអក្សរសម្ងាត់**](/km/glossary#Encryption) នូវកូនសោសាធារណៈគឺនៅត្រង់ថា លោកអ្នកមិនចាំបាច់ត្រូវផ្លាស់ប្តូរ ជាមួយដៃគូទំនាក់ទំនងរបស់ខ្លួន នូវព័ត៌មានសម្ងាត់ណាមួយ អំពីរបៀបដែលលោកអ្នកនឹងបម្លែងសារនានាជាអក្សរសម្ងាត់នាពេលអនាគតឡើយ។

<div class="background" markdown="1">
**ប៉ាប្លូ**៖ ប៉ុន្តែ តើវាដំណើរការយ៉ាងម៉េច?	
	
**ក្លូដ្យា**៖ គណិតសាស្ត្រវៃឆ្លាត! ឯងបម្លែងសារជាអក្សរសម្ងាត់ផ្ញើទៅកាន់អាសយដ្ឋានអ៊ីមែលជាក់លាក់មួយ ដោយប្រើ 'កូនសោរសាធារណៈ' ពិសេសរបស់គាត់(អ្នកទទួលអ៊ីមែល) ដែលគាត់អាចចែកចាយដោយសេរី។ បន្ទាប់មក គាត់ប្រើ 'កូនសោរឯកជន' សម្ងាត់របស់គាត់ដែលគាត់ត្រូវការពារដោយប្រុងប្រយ័ត្ន ដើម្បីអាចអានសារទាំងនោះបាន។ ត្រឡប់មកវិញ ដៃគូទំនាក់ទំនងរបស់ឯង ប្រើកូនសោរសាធារណៈរបស់ឯង ដើម្បីបម្លែងជាអក្សរសម្ងាត់ នូវសារដែលគាត់សរសេរផ្ញើមកឯង។ ដូច្នេះ ទីបំផុត ឯងត្រូវតែផ្លាស់ប្តូរកូនសោរសាធារណៈគ្នាទៅវិញទៅមក ប៉ុន្តែឯងអាចចែករំលែកកូនសោរសាធារណៈទាំងនោះដោយបើកចំហ ដោយមិនចាំបាច់បារម្ភអំពីការដែលថា អ្នកដែលចង់បានកូនសោរសាធារណៈរបស់ឯងអាចយកវាបានឡើយ។

</div>

បច្ចេកទេសនេះ អាចប្រើបានជាមួយគ្រប់សេវាអ៊ីមែលទាំងអស់ រួមទាំងសេវាដែលខ្វះបណ្តាញទំនាក់ទំនងសុវត្ថិភាពផងដែរ ព្រោះសារនីមួយៗ [**ត្រូវបានបម្លែងជាអក្សរសម្ងាត់**](/km/glossary#Encryption) មុនពេលពួកវាចាកចេញពីកុំព្យូទ័ររបស់លោកអ្នក។ 

ត្រូវចងចាំថា ដោយប្រើ [**ការបម្លែងជាអក្សរសម្ងាត់**](/km/glossary#Encryption) លោកអ្នកនឹងទាក់ទាញការយកចិត្តទុកដាក់ចំពោះខ្លួនឯង។ ប្រភេទនៃ [**ការបម្លែងជាអក្សរសម្ងាត់**](/km/glossary#Encryption) ដែលប្រើនៅពេលលោកអ្នកបើកចូល    គេហទំព័រមានសុវត្ថិភាព(រាប់បញ្ចូលទាំងគណនីវែបមែល)មួយ  ជាញឹកញាប់ត្រូវបានមើលដោយមានការសង្ស័យតិចជាងប្រភេទនៃ[**ការបម្លែងជាអក្សរសម្ងាត់**](/km/glossary#Encryption) របស់កូនសោរសាធារណៈដែលទើបត្រូវបានពិភាក្សារួចហើយនេះ។ នៅក្នុងកាលៈទេសៈមួយចំនួន  ប្រសិនបើអ៊ីមែលដែលមានទិន្នន័យ [**ត្រូវបានបម្លែងជាអក្សរសម្ងាត់**](/km/glossary#Encryption) ប្រភេទនេះ ត្រូវបានស្ទាក់ចាប់ ឬផ្ញើទៅវេទិកាសាធារណៈមួយ  នោះវាអាចនឹងធ្វើពិរុទ្ធកម្មអ្នកដែលបានផ្ញើវា ដោយមិនទាន់គិតអំពីខ្លឹមសាររបស់សារនោះ។ ពេលខ្លះ លោកអ្នកប្រហែលជាត្រូវតែជ្រើសរើស រវាងភាពឯកជននៃសាររបស់លោកអ្នក និងតម្រូវការរក្សាកុំឱ្យគេកត់សម្គាល់ឃើញ។

### ការបម្លែងជាអក្សរសម្ងាត់ និងការបញ្ជាក់អត្តសញ្ញាណ ចំពោះសារនីមួយៗ ###

 [**ការបម្លែងជាអក្សរសម្ងាត់**](/km/glossary#Encryption) កូនសោសាធារណៈ ជាលើកដំបូង អាចមើលទៅហាក់ដូចជាស្មុគស្មាញ ប៉ុន្តែវាមានលក្ខណៈងាយស្រួល បន្ទាប់ពីលោកអ្នកបានយល់អំពីមូលដ្ឋានរបស់វា ហើយឧបករណ៍នានារបស់កម្មវិធីនេះមិនពិបាកប្រើឡើយ។ កម្មវិធី **gpg4usb** មានលក្ខណៈសាមញ្ញ សិទ្ធស្នាលនឹងអ្នកប្រើប្រាស់ និងអាចយកតាមខ្លួនបាន។ វាអាចបម្លែងជាអក្សរសម្ងាត់នូវសារអ៊ីមែល និងឯកសារបាន សូម្បីតែនៅពេលលោកអ្នកមិនភ្ជាប់សេវាអ៊ីនធឺណេតក៏ដោយ។

<div class="getstarted" markdown="1">
**អនុវត្តន៍៖ ចាប់ផ្តើមជាមួយ** [***Portable gpg4usb - មគ្គុទ្ទេសក៍ណែនាំអំពី កម្មវិធីបម្លែងសារអ៊ីមែលនិងឯកសារជាអក្សរសម្ងាត់***](/km/gpg4usb_portable)
</div>

កម្មវិធីអ៊ីមែល **Mozilla** [**Thunderbird**](/km/glossary#Thunderbird) អាចប្រើបានជាមួយមុខងារបន្ថែមមួយ ដែលគេឱ្យឈ្មោះថា [**Enigmail**](/km/glossary#Enigmail) ដើម្បីបម្លែងជាអក្សរសម្ងាត់ និងស្រាយអក្សរសម្ងាត់ចំពោះសារអ៊ីមែល បានយ៉ាងងាយស្រួល។

<div class="getstarted" markdown="1">
**អនុវត្តន៍៖ ចាប់ផ្តើមជាមួយ** [***កម្មវិធី Thunderbird ជាមួយមុខងារបន្ថែម Enigmail និង GPG - មគ្គុទ្ទេសក៍ណែនាំអំពី កម្មវិធីអ៊ីមែលដែលមានសុវត្ថិភាព***](/km/thunderbird_main)
</div>

យថាភាពនៃអ៊ីមែលរបស់លោកអ្នក គឺជាទិដ្ឋភាពសំខាន់មួយផ្សេងទៀតនៃសុវត្ថិភាពផ្នែកទំនាក់ទំនង។ អ្នកដែលមានការប្រើ      អ៊ីនធើរណែត និងកម្មវិធីខ្លាំងមួយ អាចក្លែងធ្វើជាលោកអ្នក ដោយផ្ញើសារពីអាសយដ្ឋានអ៊ីមែលក្លែងក្លាយមួយ ដែលដូចគ្នាបេះបិទទៅនឹងអាសយដ្ឋានអ៊ីមែលរបស់លោកអ្នក។ ហានិភ័យនៅត្រង់ចំណុចនេះ បង្ហាញឱ្យឃើញកាន់តែច្បាស់ នៅពេលត្រូវបានពិចារណាតាមទស្សនៈខាងអ្នកទទួល។ ឧទា. សាកល្បងស្រមៃគិតអំពី ការគំរាមកំហែងបង្កដោយអ៊ីមែលមួយដែលបង្ហាញថាមកពីអាសយដ្ឋានអ៊ីមែលគួរឱ្យទុកចិត្តមួយ ប៉ុន្តែតាមពិតគឺមកពីអ្នកដែលមានគោលបំណង ចង់បង្អាក់សកម្មភាពរបស់លោកអ្នក  ឬចង់ដឹងព័ត៌មានរសើបរបស់អង្គភាពលោកអ្នក។

ដោយសារយើងមិនអាចមើលឃើញ ឬស្តាប់ឮអ្នកឆ្លើយឆ្លងអ៊ីមែលរបស់យើង  ជាទូទៅយើងពឹងផ្អែកទៅលើអាសយដ្ឋានរបស់អ្នកផ្ញើ ដើម្បីពិនិត្យផ្ទៀងផ្ទាត់អត្តសញ្ញាណរបស់អ្នកនោះ ដែលដោយហេតុនេះហើយ យើងងាយនឹងត្រូវបានបន្លំដោយអ៊ីមែលក្លែងក្លាយ។ [**ហត្ថលេខាឌីជីតថល**](/km/glossary#Digital_signature) ដែលពឹងផ្អែកទៅលើ[**ការបម្លែងជាអក្សរសម្ងាត់**](/km/glossary#Encryption) នូវកូនសោសាធារណៈផងដែរនោះ ផ្តល់នូវមធ្យោបាយបញ្ជាក់អត្តសញ្ញាណរបស់អ្នកផ្ញើមួយ ដែលមានសុវត្ថិភាពជាងមុន នៅពេលផ្ញើសារមួយ។ មគ្គុទ្ទេសក៍ណែនាំអំពី [***portable gpg4usb***](/km/gpg4usb_portable) ឬ ផ្នែក [***របៀបប្រើប្រាស់មុខងារ Enigmail ជាមួយកម្មវិធី Thunderbird***](/km/thuderbird_encryption) នៅក្នុង [***មគ្គុទ្ទេសក៍ណែនាំអំពី កម្មវិធីThunderbird***](/km/thunderbird_main) មានពន្យល់លម្អិតអំពីរបៀបដែលធ្វើការនេះបាន។

<div class="background" markdown="1">
**ប៉ាប្លូ**៖ ខ្ញុំធ្លាប់មានអ្នកធ្វើការជាមួយម្នាក់ បានទទួលអ៊ីមែលមួយពីខ្ញុំ ដែលខ្ញុំមិនបានផ្ញើ។ ចុងក្រោយបំផុត យើងបានវិនិច្ឆ័យថា វាគឺជាស្ពែម។ ប៉ុន្តែ ឥឡូវនេះ ខ្ញុំកំពុងគិតថា តើអាចនឹងមានការខូចខាតកម្រិតណា ប្រសិនបើអ៊ីមែលក្លែងក្លាយមួយ បានបង្ហាញខ្លួនក្នុងប្រអប់សំបុត្រខុសមនុស្សខុសពេលវេលា។ ខ្ញុំបានឮថា ឯងអាចបង្ការបញ្ហាប្រភេទនេះបាន ដោយប្រើហត្ថលេខាឌីជីតថល ប៉ុន្តែ តើហត្ថលេខាឌីជីតថលនោះគឺជាអ្វី?
	
**ក្លូដ្យា**៖ ហត្ថលេខាឌីជីតថលមួយ គឺមានលក្ខណៈដូចជាត្រាក្រមួននៅលើសន្ទះគ្របស្រោមសំបុត្រមួយ ដែលមានសំបុត្ររបស់ឯងនៅខាងក្នុង ខុសត្រង់តែវាមិនអាចក្លែងបន្លំបាន។ វាបញ្ជាក់ថា ឯងគឺជាអ្នកផ្ញើសារនោះពិតប្រាកដ ហើយបញ្ជាក់ថា វាមិនត្រូវបានលួចកែនៅតាមផ្លូវចរាចរណ៍ទិន្នន័យឡើយ។
</div>



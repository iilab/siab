

---

lang: km
community: guide
type: tactics
legacy: True
child: False
weight: 004
title: 4. How to protect the sensitive files on your computer

---

ការចូលប្រើព័ត៌មាននៅក្នុងកុំព្យូទ័រ ឬឧបករណ៍ផ្ទុកទិន្នន័យចល័តរបស់លោកអ្នកដោយគ្មានការអនុញ្ញាតិ អាចត្រូវបានអនុវត្តធ្វើពីចម្ងាយ  ប្រសិនបើ'ជនឈ្លានពាន'អាចអាន ឬកែទិន្នន័យរបស់លោកអ្នកបានតាមអ៊ីនធឺណិតបាន។ ជននោះក៏អាចធ្វើដូចគ្នានេះតាមលក្ខណៈរូបវន្តបានផងដែរ  ប្រសិនបើជននោះកាន់កាប់គ្រឿងកុំព្យូទ័ររបស់លោកអ្នក។ លោកអ្នកអាចការពារខ្លួនប្រឆាំងនឹងការគំរាមកំហែងទាំងពីរប្រភេទនេះបាន ដោយពង្រឹងកម្រិតសុវត្ថិភាពផ្នែករូបវន្ត និងផ្នែកបណ្តាញកុំព្យូទ័រនៃទិន្នន័យរបស់លោកអ្នក ដូចដែលត្រូវបានពិភាក្សានៅក្នុង    [***ជំពូក ១ ៖ របៀបការពារកុំព្យូទ័ររបស់លោកអ្នកពី Malware (ម៉លវែរ) និង Hackers (ហែកឃឺ)***](/km/chapter-1) និង [***ជំពូក ២ ៖ របៀបការពារព័ត៌មានរបស់លោកអ្នកពីការគំរាមកំហែងផ្នែករូបវន្ត***](/km/chapter-2)។ ប៉ុន្តែ ការមានរបាំងការពារច្រើនតែងតែជាការល្អបំផុត ដូច្នោះហើយអ្នកគួរតែការពារឯកសារនោះដោយផ្ទាល់ផងដែរ។ ការធ្វើដូចនេះ ព័ត៌មានរសើបរបស់លោកអ្នកអាចនឹងនៅតែមានសុវត្ថិភាព ទោះបីជារបាំងសុវត្ថិភាពផ្សេងទៀតរបស់លោកអ្នកត្រូវបានជ្រៀតជ្រែកក៏ដោយ។


មានវិធីសាស្ត្រទូទៅពីរ សម្រាប់ធានាសុវត្ថិភាពទិន្នន័យរបស់លោកអ្នក។ **លោកអ្នកអាច*[ធ្វើកូដនីយកម្ម](/km/glossary#Encryption)*ឯកសាររបស់លោកអ្នក** ដោយធ្វើមិនឲ្យនរណាម្នាក់អាចអានឯកសារទាំងនោះបានក្រៅពីអ្នក  ឬ**លោកអ្នកអាចលាក់ឯកសារទាំងនោះ** ដោយសង្ឃឹមថា ជនឈ្លានពាននឹងមិនអាចរកព័ត៌មានរសើបរបស់លោកអ្នកឃើញឡើយ។ មានកម្មវិធីមួយចំនួនដែលជួយលោកអ្នកក្នុងការប្រើមធ្យោបាយខាងលើ រួមមានកម្មវិធី [*FOSS*](/km/glossary#FOSS) មួយដែលមានឈ្មោះថា [*TrueCrypt (ទ្រូឃ្រីប)*](/km/glossary#TrueCrypt) ដែលអាច *[ធ្វើកូដនីយកម្ម](/km/glossary#Encryption)* និងលាក់ឯកសាររបស់លោកអ្នកបាន។



### សេណារីយ៉ូពីក្រោយ ###
<div class="background" markdown="1">
ក្លូដ្យា និងប៉ាប្លូ ធ្វើការជាមួយអង្គការសិទ្ធិមនុស្សក្រៅរដ្ឋាភិបាល នៅក្នុងប្រទេសមួយនៃទ្វីបអាមេរិកខាងត្បូង។ ពួកគេបានចំណាយពេលបីបួនខែ ដើម្បីធ្វើការប្រមូលសក្ខីភាពពីសាក្សី អំពីបញ្ហារំលោភសិទ្ធិមនុស្ស ដែលត្រូវប្រព្រឹត្តដោយយោធានៅក្នុងតំបន់របស់ពួកគេ។ ប្រសិនបើព័ត៌មានលម្អិតរបស់អ្នកដែលបានផ្តល់សក្ខីភាពទាំងនេះត្រូវបានគេដឹងនោះ វាអាចនឹងនាំឲ្យមានគ្រោះថ្នាក់ដល់ទាំងប្រជាជនដែលហ៊ានផ្តល់សក្ខីភាពទាំងនេះ និងអង្គការនៅក្នុងតំបន់នោះផងដែរ។ បច្ចុប្បន្ននេះ ព័ត៌មាននេះត្រូវបានរក្សាទុកនៅក្នុងតារាងទិន្នន័យមួយ នៅក្នុងកុំព្យូទ័រប្រើWindows XPរបស់អង្គការ ដែលមានភ្ជាប់សេវាអ៊ីនធឺណិត។ ដោយគិតអំពីសុវត្ថិភាព ក្លូដ្យាបានថតចម្លងទិន្នន័យទាំងអស់នោះទុកនៅក្នុងCDមួយ ហើយរក្សាទុកនៅក្រៅការិយាល័យ។
</div>




### អ្វីដែលលោកអ្នកអាចរៀនពីជំពូកនេះ### 

- របៀប[*ធ្វើកូដនីយកម្ម*](/km/glossary#Encryption)ព័ត៌មាន នៅក្នុងកុំព្យូទ័ររបស់លោកអ្នក
- ហានិភ័យដែលលោកអ្នកអាចនឹងប្រឈម ចំពោះការរក្សាទុកទិន្នន័យរបស់លោកអ្នក ដែលត្រូវបានធ្វើ[កូដនីយកម្ម](/km/glossary#Encryption) 
- របៀបការពារទិន្នន័យនៅក្នុងអង្គចងចាំUSB  ក្នុងករណីដែលវាត្រូវបានបាត់ឬលួច
- វិធានការដែលលោកអ្នកអាចអនុវត្ត ដើម្បីលាក់ព័ត៌មានពីជនឈ្លានពាន ដែលត្រួតត្រាកុំព្យូទ័រជាលក្ខណៈរូបវន្ត ឬពីចម្ងាយ។





---

lang: km
community: guide
type: tactics
legacy: True
child: True
weight: 1
depth: 3
title: Assessing your risks

---

អង្គភាពជាច្រើនមើលស្រាលចំពោះសារៈសំខាន់ នៃការរក្សាការិយាល័យ និងបរិក្ខារការិយាល័យរបស់ខ្លួន ឲ្យមានសុវត្ថិភាពរូបវន្ត។ ជាលទ្ធផល ពួកគេជាញឹកញាប់ ខ្វះគោលនយោបាយច្បាស់លាស់ ដែលបរិយាយអំពីវិធានការដែលខ្លួនគួរចាត់ ដើម្បីការពារកុំព្យូទ័រ និងឧបករណ៍ផ្ទុកទិន្នន័យ ពីការលួច លក្ខខណ្ឌអាកាសធាតុធ្ងន់ធ្ងរ ហេតុចៃដន្យ និង [*ការគំរាមកំហែងផ្នែករូបវន្ត*](/km/glossary#Physical_threat)ផ្សេងៗទៀត។ សារៈសំខាន់នៃគោលនយោបាយបែបនេះ ស្តាប់ទៅអាចនឹងហាក់ដូចជាងាយយល់ ប៉ុន្តែការរៀបចំទម្រង់ពួកវាឲ្យបានត្រឹមត្រូវអាចមានលក្ខណៈស្មុគស្មាញ ជាងអ្វីដែលបានឮ។ អង្គភាពជាច្រើន ឧទា. មានសោរគុណភាពល្អសម្រាប់ចាក់ទ្វារការិយាល័យរបស់ខ្លួន ហើយអង្គភាពជាច្រើនផ្សេងទៀតមានបង្អួចធានាសុវត្ថិភាព ប៉ុន្តែប្រសិនបើពួកគេមិនប្រុងប្រយ័ត្នចំពោះចំនួនកូនសោរ និងចំពោះអ្នកដែលមានកូនសោរចម្លងទាំងនោះទេនោះ ព័ត៌មានរសើបនៅតែប្រឈមនឹងហានិភ័យដដែល។


<div class=background markdown=1>
ស៊ីនហ្គាយ៖ យើងចង់ដាក់សេចក្តីសង្ខេប នៃគោលនយោបាយសុវត្ថិភាពរបស់យើង ទៅក្នុងពាក្យស្នើសុំជំនួយនេះ ប៉ុន្តែយើងត្រូវធ្វើឲ្យប្រាកដផងដែរថា គោលនយោបាយនេះមានលក្ខណៈពិស្តារ។ តើយើងគួរដាក់បញ្ចូលអ្វីខ្លះ ទៅក្នុងគោលនយោបាយនេះ?

អូតូ៖ ខ្ញុំគិតថា ខ្ញុំមិនអាចណែនាំដំណោះស្រាយសមស្របទាំងស្រុងមួយ ចំពោះបញ្ហាសុវត្ថិភាពរូបវន្តបានទេ។ ចំណុចជាក់លាក់នៃគោលនយោបាយល្អមួយ ជាទូទៅពឹងផ្អែកទៅលើ ស្ថានភាពជាក់ស្តែង ផ្ទាល់ខ្លួនរបស់អង្គភាពមួយ។ នេះគឺជាការណែនាំទូទៅ៖ នៅពេលអ្នកកំពុងសាកល្បងរៀបចំផែនការមួយ អ្នកចាំបាច់ត្រូវសង្កេតមើលបរិស្ថានការងាររបស់អ្នកដោយប្រុងប្រយ័ត្នបំផុត ហើយគិតដោយច្នៃប្រឌិតអំពីអ្វីខ្លះដែលជាចំណុចខ្សោយរបស់អ្នក និងអ្វីខ្លះដែលអ្នកអាចធ្វើបានដើម្បីពង្រឹងចំណុចខ្សោយទាំងនោះ។
</div>


នៅពេលធ្វើការវាយតម្លៃហានិភ័យ និងភាពងាយរងគ្រោះដែលលោកអ្នក និងអង្គភាពរបស់លោកអ្នកកំពុងប្រឈម លោកអ្នកត្រូវតែវាយតម្លៃកម្រិតខុសៗគ្នា ទៅតាមទិន្នន័យរបស់លោកអ្នកដែលអាចនឹងត្រូវបានគំរាមកំហែង។
- ពិចារណាអំពីផ្លូវទំនាក់ទំនងដែលលោកអ្នកប្រើ និងរបៀបដែលលោកអ្នកប្រើពួកវា។ ឧទាហរណ៍អាចរួមមានដូចជា លិខិត ទូរសារ ទូរស័ព្ទប្រើខ្សែ ទូរស័ព្ទចល័ត អ៊ីមែល និង [*Skype*](/km/glossary#Skype)ជាដើម។
- ពិចារណាអំពីរបៀបដែលលោកអ្នករក្សាទុកព័ត៌មានសំខាន់ៗរបស់អ្នក។ Hard Drive កុំព្យូទ័រ Server ម្រើសេវាអ៊ីមែល និងអ៊ីនធឺណិត អង្គចងចាំUSB, External Hard Drive, CDsនិងDVDs ទូរស័ព្ទចល័ត ឯកសារបោះពុម្ព និងកំណត់ត្រាសរសេរដោយដៃ សុទ្ធតែទំនងអាចប្រឈមទៅនឹងហានិភ័យ។
- ពិចារណាអំពីទីកន្លែង ដែលរូបវន្តរបស់ឧបករណ៍ទាំងនេះស្ថិតនៅ។ ពួកវាអាចនៅក្នុងការិយាល័យ នៅផ្ទះ នៅក្នុងធុងសម្រាម ឬ នៅ'កន្លែងណាមួយនៅលើអ៊ីនធណិត'។ ក្នុងករណីចុងក្រោយនេះ ប្រហែលជាមានលក្ខណៈលំបាកក្នុងការកំណត់ទីតាំងពិតប្រាកដ និងរូបវន្តរបស់ព័ត៌មានជាក់លាក់នោះផងដែរ។


ត្រូវចាំថា ចំណែកនៃព័ត៌មានដដែលនេះអាចនឹងប្រឈមហានិភ័យក្នុងកម្រិតខុសៗគ្នាជាច្រើន។ ដូចដែលលោកអ្នកពឹងផ្អែកទៅលើ កម្មវិធីប្រឆាំងVirus ដើម្បីការពារអង្គចងចាំUSBរបស់អ្នកពី [*Malware*](/km/glossary#Malware)ដែរ  លោកអ្នកត្រូវតែពឹងផ្អែកទៅលើផែនការសុវត្ថិភាពលម្អិតផ្នែករូបវន្តមួយ ដើម្បីការពារព័ត៌មានដដែលនេះពីការលួច ការបាត់ និងការបំផ្លាញ។ ខណៈដែលទម្លាប់អនុវត្តន៍ផ្នែកសុវត្ថិភាពមួយចំនួន(ដូចជាការមានគោលនយោបាយស្តីពីការថតចម្លងទិន្នន័យទុកនៅក្រៅទីតាំងមេជាដើម) មានប្រយោជន៍ទប់ទល់នឹងការគំរាមកំហែងទាំងផ្នែកឌីជីតថល និងផ្នែករូបវន្តនោះ ការអនុវត្តន៍ផ្សេងៗទៀតមានលក្ខណៈកាន់តែជាក់លាក់យ៉ាងច្បាស់លាស់ថែមទៀត។


នៅពេលលោកអ្នកសម្រេចចិត្ត ថាតើត្រូវទុកអង្គចងចាំUSB របស់លោកអ្នកនៅក្នុងហោប៉ៅ ឬនៅក្នុងកាបូប    ប្លាស្ទិកមួយទុកនៅបាតវ៉ាលីរបស់លោកអ្នកនោះ លោកអ្នកកំពុងធ្វើការសម្រេចចិត្តមួយអំពីសុវត្ថិភាពផ្នែករូបវន្ត ទោះបីព័ត៌មានដែលលោកអ្នកព្យាយាមការពារនោះ មានទម្រង់ឌីជីតថលក៏ដោយ។ តាមធម្មតាគោលនយោបាយ ត្រឹមត្រូវអាស្រ័យខ្លាំងទៅលើស្ថានភាព។ តើលោកអ្នកកំពុងដើរឆ្លងកាត់ទីប្រជុំជន ឬធ្វើដំណើរឆ្លងកាត់ព្រំដែន? តើមានអ្នកផ្សេងទៀតនឹងយួរកាបូបរបស់លោកអ្នកដែរឬទេ? តើមេឃកំពុងភ្លៀងដែរឬទេ? ទាំងនេះគឺជាសំណួរដែលលោកអ្នកគួរពិចារណានៅក្នុងការធ្វើការសម្រេចចិត្តបែបនេះ។





---

lang: km
community: guide
type: tactics
legacy: True
child: True
weight: 2
depth: 3
title: Wiping information with secure deletion tools

---

ពេលលោកអ្នកប្រើកម្មវិធីលុបឯកសារមួយដែលមានសុវត្ថិភាព ដូចជាកម្មវិធីដែលណែនាំនៅក្នុងជំពូកនេះជាដើម វាអាចនឹងត្រឹមត្រូវជាក់លាក់ជាងមុនក្នុងការនិយាយថា លោកអ្នកកំពុងជំនួសឬ'សរសេរជាន់ពីលើ'ព័ត៌មានរសើបរបស់លោកអ្នក ជាជាងនិយាយថាលោកអ្នកកំពុងលុបវាចោលធម្មតា។ ប្រសិនបើលោកអ្នកស្រមៃគិតថា ឯកសារដែលរក្សាទុកនៅក្នុងទូឯកសារប្រៀបធៀបដែលបានពិភាក្សាខាងលើនេះ ត្រូវបានសរសេរដោយខ្មៅដៃ បន្ទាប់មក កម្មវិធីលុបមានសុវត្ថិភាពមិនត្រឹមតែលុបអ្វីដែលមាននៅក្នុងនោះទេ ប៉ុន្តែវាគូសវាសពីលើគ្រប់ពាក្យនីមួយ។  ដូចជាស្នូលខ្មៅដៃដូច្នោះដែរ ព័ត៌មានឌីជីតថលនៅអាចអានបាន(ទោះបីលំបាកអានក៏ដោយ)  ទាំងនៅពេលបន្ទាប់ពីវាត្រូវបានលុប ហើយអ្វីមួយត្រូវបានសរសេរពីលើវាក៏ដោយ។ ដោយសារហេតុនេះហើយ កម្មវិធីដែលណែនាំនៅក្នុងជំពូកនេះ សរសេរជាន់ពីលើឯកសារដោយប្រើទិន្នន័យចៃដន្យជាច្រើនដង។ ដំណើរការនេះត្រូវបានហៅថា[*លុបជំរះ*](/km/glossary#Wiping) ព្រោះព័ត៌មានត្រូវបានសរសេរជាន់ពីលើកាន់តែច្រើនដង វាកាន់តែពិបាកសម្រាប់អ្នកដែលចង់ទាញយកខ្លឹមសារដើមរបស់វាមកវិញ។ អ្នកជំនាញទូទៅឯកភាពថា គួរធ្វើការសរសេរជាន់ពីលើឱ្យបានបីដងឬច្រើនជាងនេះ។ ហើយ មានស្តង់ដារមួយចំនួនណែនាំឱ្យធ្វើ៧ដងឬច្រើនជាងនេះ។ កម្មវិធី[*លុបជំរះ*](/km/glossary#Wiping) ធ្វើការសរសេរជាន់ពីលើក្នុងចំនួនដងសមស្របមួយ ប៉ុន្តែលោកអ្នកអាចផ្លាស់ប្តូរចំនួនដងបាន ទៅតាមការចង់បានរបស់លោកអ្នក។

### ការលុប​ជំរះឯកសារ ### 

មានមធ្យោបាយទូទៅពីរ ដើម្បី [*លុប​ជំរះ*](/km/glossary#Wiping)ទិន្នន័យរសើបពីថាសរឹង ឬឧបករណ៍ផ្ទុកទិន្នន័យរបស់លោកអ្នក។ លោកអ្នកអាច[*លុប​ជំរះ*](/km/glossary#Wiping)ឯកសារតែមួយ ឬលោកអ្នកអាច​ [*លុប​ជំរះ*](/km/glossary#Wiping)គ្រប់កន្លែង'ដែលមិនបានលៃទុក'('unallocated' space)នៅលើឧបករណ៍ផ្ទុកទិន្នន័យទាំងនោះ។ ពេលធ្វើការសម្រេចចិត្ត  វាអាចនឹងមាន    ប្រយោជន៍ដែលត្រូវគិតអំពីឧទាហរណ៍ឧបមាផ្សេងទៀតដែលលើកឡើងមុននេះ -- របាយការណ៍វែងនោះ ប្រហែលជាបានទុកសំណៅឯកសារមិនទាន់ចប់ជាច្រើនរាយប៉ាយនៅក្នុងថាសរឹងរបស់លោកអ្នក ទោះបីមានសំណៅឯកសារតែមួយដែលអាចមើលឃើញក៏ដោយ។ ប្រសិនបើលោកអ្នក[*លុប​ជំរះ*](/km/glossary#Wiping)ឯកសារនេះ លោកអ្នកធានាថា សំណៅឯកសារនេះត្រូវបានលុបចោលទាំងស្រុង ប៉ុន្តែលោកអ្នកបន្សល់ទុកសំណៅចាស់របស់វាផ្សេងៗទៀតនៅតាមទីកន្លែងរបស់ពួកវា។ តាមពិត គ្មានមធ្យោបាយណាមួយដែលផ្តោតគោលដៅដោយផ្ទាល់ទៅសំណៅឯកសារទាំងនោះទេ  ព្រោះលោកអ្នកមិនអាចមើលឃើញវាបានឡើយប្រសិនបើគ្មានកម្មវិធីពិសេស។ ប៉ុន្តែ ដោយ[*លុប​ជំរះ*](/km/glossary#Wiping)គ្រប់កន្លែងទំនេរទាំងអស់ដែលមាននៅក្នុងឧបករណ៍ផ្ទុកទិន្នន័យរបស់លោកអ្នក លោកអ្នកធានាបានថា គ្រប់ព័ត៌មានដែលលុបរួចពីមុនទាំងអស់ត្រូវបានបំផ្លាញ។ បើនិយាយអំពីការប្រៀបធៀបអំពីទូឯកសារដែលមានស្លាកសម្គាល់មិនច្បាស់នោះវិញ នីតិវិធីនេះអាចប្រៀបដូចជាការឆែករកពេញទូឯកសារនោះ បន្ទាប់មកលុប និងគូសវាសម្តងហើយម្តងទៀតលើឯកសារដែលមានស្លាកសម្គាល់ថាត្រូវបានលុប។


កម្មវិធី [*Eraser*](/km/glossary#Eraser)  គឺជាកម្មវិធីលុបឯកសារប្រកបដោយសុវត្ថិភាពមានលក្ខណៈសេរីនិងបើកចំហមួយ ដែលមានលក្ខណៈងាយស្រួលប្រើជាទីបំផុត។ លោកអ្នកអាច[*លុបជំរះ*](/km/glossary#Wiping)ឯកសារដោយប្រើកម្មវិធី [*Eraser*](/km/glossary#Eraser) ក្នុង៣របៀបផ្សេងគ្នា៖ ដោយជ្រើសរើសយកឯកសារទោលមួយ ដោយជ្រើសរើសយកអ្វីទាំងអស់ដែលមាននៅក្នុង **ធុងសម្រាម** ឬដោយ[*លុបជំរះ*](/km/glossary#Wiping)គ្រប់កន្លែងមិនទាន់លៃទុកទាំងអស់ នៅក្នុងឧបករណ៍ផ្ទុកទិន្នន័យ។ កម្មវិធី [*Eraser*](/km/glossary#Eraser) អាច[*លុបជំរះ*](/km/glossary#Wiping)ផងដែរ នូវអ្វីៗទាំងអស់ដែលមាននៅក្នុង [*swap file*](/km/glossary#Swap_file)របស់Windows ដែលនឹងត្រូវបានពិភាក្សាបន្ថែមនៅខាងក្រោម។

<div class="getstarted" markdown="1">
អនុវត្តន៍៖ ចាប់ផ្តើមជាមួយ [*មគ្គុទ្ទេសក៍ណែនាំអំពី កម្មវិធី Eraser - ការលុបឯកសារដោយសុវត្ថិភាព*](/km/eraser_main)
</div>

ទោះបីជាកម្មវិធីលុបឯកសារដោយសុវត្ថិភាព នឹងមិនធ្វើឱ្យខូចខាតដល់ឯកសារមើលឃើញណាមួយ ប្រសិនបើលោកអ្នកមិន[*លុបជំរះ*](/km/glossary#Wiping)វាដោយជាក់ច្បាស់ក៏ដោយ  វានៅតែជាការសំខាន់ដែលត្រូវប្រុងប្រយ័ត្នចំពោះកម្មវិធីបែបនេះ។ ទីបំផុត មានហេតុចៃដន្យកើតឡើង ដែលជាមូលហេតុធ្វើឱ្យគេយល់ឃើញថា**ធុងសម្រាម**និងកម្មវិធីស្តារយកទិន្នន័យមកវិញគឺមានប្រយោជន៍យ៉ាងខ្លាំង។ ប្រសិនបើលោកអ្នកទម្លាប់[*លុបជំរះ*](/km/glossary#Wiping)ទិន្នន័យនៅរៀងរាល់ពេលលោកអ្នកលុបអ្វីមួយ លោកអ្នកអាចនឹងអស់មធ្យោបាយក្នុងការជួសជុលកំហុសសាមញ្ញមួយ។ លោកអ្នកជានិច្ចកាលត្រូវប្រាកដថា លោកអ្នកមានសំណៅថតចម្លងមានសុវត្ថិភាពមួយ មុននឹង[*លុបជំរះ*](/km/glossary#Wiping)បរិមាណទិន្នន័យដ៏ច្រើនចេញពីកុំព្យូទ័ររបស់ខ្លួន។

<div class="background" markdown="1">
អេលេណា៖ មីងដឹងថា កម្មវិធីប្រភេទ Word Processing ដូចជា Microsoft Word និង Open Office ជាដើម ពេលខ្លះបង្កើតសំណៅចម្លងបណ្តោះអាសន្នរបស់ឯកសារមួយ ពេលកំពុងធ្វើការលើឯកសារនោះ។ តើកម្មវិធីផ្សេងៗទៀតដំណើរការដូចគ្នានេះដែរឬទេ? ឬ ភាគច្រើនមីងគួរគ្រាន់តែបារម្ភអំពីឯកសារដែលមីងបង្កើត និងលុបចោលដោយខ្លួនឯង?
នីកូឡាយ៖ ជាក់ស្តែង មានកន្លែងច្រើននៅក្នុងកុំព្យូទ័ររបស់មីង ដែលកម្មវិធីបន្សល់ទុកស្លាកស្នាមអំពីព័ត៌មានផ្ទាល់ខ្លួន និង   សកម្មភាពតាមអ៊ីនធើរណែតរបស់មីង។ ខ្ញុំកំពុងនិយាយអំពីគេហទំព័រដែលមីងបានចូលមើល អ៊ីមែលព្រាងដែលមីងបានធ្វើការនាពេលថ្មីៗនេះ និងអ្វីៗដូចនោះផ្សេងទៀត។ គ្រប់អ្វីៗទាំងអស់នេះ អាចនឹងមានលក្ខណៈរសើប ដោយអាស្រ័យទៅលើថាតើមីងប្រើកុំព្យូទ័រនោះញឹកញាប់កម្រិតណា។
</div>


### ការជូតសម្អាតទិន្នន័យបណ្តោះអាសន្ន ###

លក្ខណៈពិសេសដែលអនុញ្ញាតឱ្យកម្មវិធី [*Eraser*](/km/glossary#Eraser) អាច [*លុបជំរះ*](/km/glossary#Wiping) គ្រប់កន្លែងដែលមិនទាន់លៃទុកនោះ មិនមានហានិភ័យដូចការនឹកស្មាននៅពេលបានស្តាប់ឮពាក្យនេះនោះទេ ព្រោះវា [*លុបជំរះ*](/km/glossary#Wiping) តែអ្វីដែលត្រូវបានលុបពីមុនហើយតែប៉ុណ្ណោះ។ ឯកសារធម្មតា និងឯកសារដែលអាចមើលឃើញ នឹងមិនរងផលប៉ះពាល់ឡើយ។ ម្យ៉ាងទៀត ការពិតនេះប្រើដើម្បីគូសបង្ហាញអំពីបញ្ហាមួយផ្សេងទៀត៖ កម្មវិធី [*Eraser*](/km/glossary#Eraser) មិនអាចជួយលោកអ្នកលុបសម្អាតព័ត៌មានរសើបដែលមិនទាន់ត្រូវបានលុប និងព័ត៌មានរសើបដែលអាចត្រូវបានលាក់កំបាំងបំផុតឡើយ។ ឯកសារដែលមានទិន្នន័យកំបាំងបែបនេះ អាចនឹងត្រូវបានញាត់បញ្ចូលទៅក្នុងឧទា.ថតឯកសារកំបាំង ឬត្រូវបានរក្សាទុកជាមួយឈ្មោះឯកសារដែលគ្មានន័យ។ នេះមិនមែនជាបញ្ហាចម្បងមួយសម្រាប់ឯកសារអេឡិកត្រូនិកទេ ប៉ុន្តែអាចមានសារៈសំខាន់ខ្លាំងសម្រាប់ព័ត៌មានដែលត្រូវបានប្រមូលដោយស្វ័យប្រវត្តិ នៅគ្រប់ពេលដែលលោកអ្នកប្រើកុំព្យូទ័ររបស់ខ្លួន។ ឧទាហរណ៍រួមមានដូចជា៖


- ទិន្នន័យបណ្តោះអាសន្នដែលកត់ត្រាដោយកម្មវិធីបើកអ៊ីនធើរណែតរបស់លោកអ្នក ខណៈដែលកំពុងបើកទំព័រអ៊ីនធើរណែត ដែលរួមមានដូចជាអត្ថបទ រូបភាព [*cookies*](/km/glossary#Cookie) ព័ត៌មានអំពីគណនី ទិន្នន័យផ្ទាល់ខ្លួនដែលប្រើដើម្បីបំពេញទម្រង់បែបបទតាមអ៊ីនធើរណែត និងប្រវត្តិទំព័រអ៊ីនធើរណែតដែលលោកអ្នកធ្លាប់បានបើកមើលជាដើម។
- ឯកសារបណ្តោះអាសន្ន ដែលថតទុកដោយកម្មវិធីផ្សេងៗ ដើម្បីជួយលោកអ្នកទាញយកឯកសារមកវិញ ប្រសិនបើកុំព្យូទ័ររបស់លោកអ្នកខូច ឬមុនពេលលោកអ្នកអាចថតទុកការងាររបស់លោកអ្នក។ ឯកសារទាំងនេះ អាចមានជាទម្រង់អត្ថបទ រូបភាព តារាងទិន្នន័យ និងឈ្មោះរបស់ឯកសារផ្សេងៗទៀត ដោយអមជាមួយព័ត៌មានរសើបជាសក្តានុពលផ្សេងទៀត។
- ឯកសារ និងតំណភ្ជាប់ (Links) ដែលរក្សាទុកដោយWindows សម្រាប់ភាពងាយស្រួលក្នុងការប្រើប្រាស់ ដែលមានដូចជា Shortcutsសម្រាប់បើកកម្មវិធីដែលលោកអ្នកទើបប្រើរួចថ្មីៗ ពាក្យភ្ជាប់ទៅកាន់ថតឯកសារដែលលោកអ្នកចង់រក្សាឱ្យវាលាក់កំបាំង និងអ្វីៗដែលមាននៅក្នុង<b>ធុងសម្រាម</b> របស់លោកអ្នកជាដើមនោះ  បើលោកអ្នកភ្លេចសម្អាតវាចោល។
- [*swap file*](/km/glossary#Swap_file) របស់Windows។ ពេលអង្គចងចាំរបស់កុំព្យូទ័រពេញចំណុះ ឧទា.ពេលលោកអ្នកកំពុងដំណើរការកម្មវិធីច្រើនក្នុងពេលតែមួយនៅក្នុងកុំព្យូទ័រចាស់មួយ  Windowsពេលខ្លះនឹងចម្លងទិន្នន័យដែលលោកអ្នកកំពុងប្រើ ចូលទៅក្នុងឯកសារទោលធំមួយដែលមានឈ្មោះថា[*swap file*](/km/glossary#Swap_file)។ ជាលទ្ធផល ឯកសារនេះអាចនឹងមានស្ទើរតែគ្រប់អ្វីៗទាំងអស់ រួមទាំងទំព័រអ៊ីនធើរណែត ខ្លឹមសារឯកសារ ពាក្យសម្ងាត់ ឬកូនសោរអក្សសម្ងាត់។ សូម្បីតែពេលលោកអ្នកបិទកុំព្យូទ័ររបស់ខ្លួនក៏ដោយ  [*swap file*](/km/glossary#Swap_file)មិនត្រូវបានលុបឡើយ ដែលដោយហេតុនេះហើយ លោកអ្នកត្រូវតែជូតលុបវាចោលដោយដៃ។


ដើម្បីលុបឯកសារបណ្តោះអាសន្នទូទៅចេញពីកុំព្យូទ័ររបស់លោកអ្នក លោកអ្នកអាចប្រើឧបករណ៍កម្មវិធីសេរីមួយ ដែលមានឈ្មោះថា [*CCleaner*](/km/glossary#CCleaner) ដែលត្រូវបានរចនាឡើងដើម្បីសម្អាតកម្មវិធីកុំព្យូទ័រដូចជា Internet Explorer, Mozilla [*Firefox*](/km/glossary#Firefox) និងសំណុំកម្មវិធី Microsoft Office (ដែលកម្មវិធីទាំងអស់នេះ ត្រូវបានគេដឹងថា ដាក់   ព័ត៌មានរសើបឱ្យប្រឈមនឹងហានិភ័យយ៉ាងខ្លាំង) និងដើម្បីសម្អាតប្រព័ន្ធប្រតិបត្តិការ Windowsខ្លួនឯងផ្ទាល់ផងដែរ។ [*CCleaner*](/km/glossary#CCleaner) មានសមត្ថភាពលុបឯកសារបានដោយសុវត្ថិភាព ដែលជួយសន្សំសំចៃលោកអ្នកពីការត្រូវ [*លុបជំរះ*](/km/glossary#Wiping) ផ្ទៃថាសដែលមិនទាន់លៃទុក ដោយប្រើ [*Eraser*](/km/glossary#Eraser) នៅរៀងរាល់ពេលបន្ទាប់ពីលោកអ្នកដំណើរការវា។

<div class="getstarted" markdown="1">
អនុវត្តន៍៖ ចាប់ផ្តើមជាមួយកម្មវិធី [*CCleaner - មគ្គុទ្ទេសក៍ណែនាំអំពី ការលុបឯកសារ និងការជូតលុបSessionការងារដោយមានសុវត្ថិភាព*](/km/ccleaner_main)
</div>



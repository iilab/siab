

---

lang: km
community: guide
type: tactics
legacy: True
child: True
weight: 1
depth: 3
title: Viruses

---

មានវិធីសាស្ត្រផ្សេងៗជាច្រើនដើម្បីធ្វើចំណាត់ថ្នាក់ Virus (វីរុស) ហើយវិធីសាស្ត្រនីមួយៗនេះមានមកជាមួយសំណុំឈ្មោះប្រភេទVirusផ្ទាល់ខ្លួនរបស់វា។ Worms (វ៉ម) Macroviruses (ម៉ាក្រូវីរុស) Trojans (ត្រូជែន) និង Blackdoors (ប្លែកដរ) គឺជាឧទាហរណ៍ខ្លះៗនៃVirusដែលត្រូវបានស្គាល់ច្បាស់។ Virusជាច្រើនក្នុងចំណោមVirusទាំងនេះ ឆ្លងរាលដាលតាមរយៈអ៊ីនធឺណិត អ៊ីមែល ទំព័រអ៊ីនធឺណិតដែលមានការព្យាបាទ ឬតាមរយៈមធ្យោបាយផ្សេងទៀត ដើម្បីចម្លងទៅកុំព្យូទ័រដែលគ្មានការការពារ។ Virusផ្សេងៗទៀត ឆ្លងរាលដាលតាមរយៈឧបករណ៍ផ្ទុកទិន្នន័យចល័ត ជាពិសេសឧបករណ៍ដូចជាUSB (យូអេសប៊ី) និង External Hard Drive (អ៊ិចធឺណលហាតដ្រាយ) ដែលអនុញ្ញាតឲ្យអ្នកប្រើប្រាស់អាចសរសេរ និងអានព័ត៌មានបានជាដើម។ Virus អាចបំផ្លាញ ធ្វើឲ្យខូច ឬឆ្លងចូលទៅក្នុងឯកសារនៅក្នុងកុំព្យូទ័ររបស់លោកអ្នក រួមទាំងទិន្នន័យដែលមាននៅលើ External Drive (អ៊ិចធឺណលដ្រាយ) ផងដែរ។ ពួកវាអាចត្រួតត្រាកុំព្យូទ័ររបស់លោកអ្នក ហើយអាចប្រើប្រាស់កុំព្យូទ័រអ្នក ដើម្បីវាយប្រហារទៅលើកុំព្យូទ័រផ្សេងទៀតផងដែរ។ សំណាងល្អ មានកម្មវិធីកម្ចាត់ Virus ជាច្រើនដែលលោកអ្នកអាចប្រើដើម្បីការពារខ្លួន និងការពារមនុស្ស ដែលអ្នកធ្វើការផ្លាស់ប្តូរព័ត៌មានជាមួយបាន។

### កម្មវិធីកម្ចាត់ Virus ###

មានកម្មវិធី [*Freeware (ហ្វ្រីវែ)*](/km/glossary#Freeware)កម្ចាត់Virusដ៏ប្រសើរមួយសម្រាប់Windows ដែលមានឈ្មោះថា[*Avast (អេវ៉ាស)*](/km/glossary#Avast)។ កម្មវិធីនេះ មានលក្ខណៈងាយស្រួលប្រើប្រាស់ ត្រូវបានធ្វើបច្ចុប្បន្នភាពយ៉ាងទៀងទាត់ និងត្រូវបានស្ងើចសរសើរដោយអ្នកជំនាញកម្ចាត់Virusជាច្រើន។ កម្មវិធីនេះ តម្រូវឲ្យលោកអ្នកចុះឈ្មោះរៀងរាល់១៤ខែម្តង ប៉ុន្តែការចុះឈ្មោះ ការធ្វើបច្ចុប្បន្នភាព និងកម្មវិធីផ្ទាល់ គឺឥតមានបង់ថ្លៃអ្វីឡើយ។


<div class=getstarted markdown=1>
អនុវត្តន៍៖ ចាប់ផ្តើមជាមួយកម្មវិធី [*Avast! - កម្មវិធីកម្ចាត់វីរុស*](/km/avast_main)
</div>

មានកម្មវិធីកម្ចាត់Virusដ៏ល្បីឈ្មោះជាលក្ខណៈពាណិជ្ជកម្មជាច្រើនផ្សេងទៀត ដែលជាជម្រើសផ្សេងក្រៅពីកម្មវិធីAvast។ កម្មវិធី[*Clam Win (ខ្លែមវីន)*](/km/glossary#Clam_Win) គឺជាជម្រើស[*កម្មវិធីឥតគិតថ្លៃនិងបើកចំហ ឬសរសេរកាត់ថា FOSS*](/km/glossary#FOSS)ផ្សេងមួយពីកម្មវិធី*[Avast](/km/glossary#Avast)*។ ទោះបីវាខ្វះលក្ខណៈពិសេសខ្លះដែលមានសារៈសំខាន់សម្រាប់កម្មវិធីកម្ចាត់Virusចម្បងមួយក៏ដោយ កម្មវិធី[*Clam Win*](/km/glossary#Clam_Win) មានអត្ថប្រយោជន៍ ដោយវាអាចដំណើរការចេញពីUSBមួយ ដើម្បីស្គែនកុំព្យូទ័ររបស់លោកអ្នក ដែលមិនត្រូវបានអនុញ្ញាតឲ្យបញ្ចូលកម្មវិធីទៅក្នុងកុំព្យូទ័រនោះបាន។


### ដំបូន្មានអំពីការប្រើកម្មវិធីកម្ចាត់Virusដោយប្រសិទ្ធភាព ###

- មិនត្រូវដំណើរការកម្មវិធីកម្ចាត់Virusពីរក្នុងពេលតែមួយ ព្រោះការធ្វើដូចនេះអាចនឹងធ្វើឲ្យកុំព្យូទ័ររបស់លោកអ្នកដំណើរការយឺតបំផុត ឬខូចតែម្តង។ ត្រូវលុបកម្មវិធីកម្ចាត់Virusមួយចេញពីកុំព្យូទ័រសិន មុននឹងបញ្ចូលកម្មវិធីកម្ចាត់Virusមួយផ្សេងទៀត។
- ត្រូវប្រាកដថា កម្មវិធីកម្ចាត់Virusរបស់លោកអ្នក អនុញ្ញាតឲ្យលោកអ្នកអាចទទួលបានបច្ចុប្បន្នភាពរបស់វា។ កម្មវិធីលក្ខណៈពាណិជ្ជកម្មជាច្រើនដែលត្រូវបានបញ្ចូលរួចជាមុននៅលើកុំព្យូទ័រថ្មី ត្រូវតែធ្វើការចុះឈ្មោះ (ឬបង់ថ្លៃ)នៅត្រង់ចំណុចខ្លះ បើមិនដូច្នោះទេ ពួកវានឹងឈប់ទទួលបច្ចុប្បន្នភាពរបស់ខ្លួន។ គ្រប់កម្មវិធីកុំព្យូទ័រទាំងអស់ដែលត្រូវបានណែនាំនៅទីនេះ អនុញ្ញាតឲ្យមានការធ្វើបច្ចុប្បន្នភាពដោយឥតគិតថ្លៃ។
- ត្រូវឲ្យប្រាកដថា កម្មវិធីកម្ចាត់Virusរបស់លោកអ្នកធ្វើបច្ចុប្បន្នភាពខ្លួនឯងបានដោយទៀងទាត់។ Virusថ្មីៗ ត្រូវបានសរសេរ និងចែកចាយជារៀងរាល់ថ្ងៃ ដែលធ្វើឲ្យកុំព្យូទ័ររបស់លោកអ្នកនឹងប្រឈមហានិភ័យយ៉ាងរហ័ស ប្រសិនបើលោកអ្នកមិនអាចតាមទាន់ការកំណត់អត្តសញ្ញាណVirusថ្មីៗទេនោះ។ កម្មវិធី[*Avast*](/km/glossary#Avast) នឹងស្វែងរកបច្ចុប្បន្នភាពនៃកម្មវិធីនោះដោយស្វ័យប្រវត្តិ នៅពេលលោកអ្នកភ្ជាប់ទៅអ៊ីនធឺណិត។
- ត្រូវបើកដំណើការមុខងារស្វែងរកVirus 'always on' នៃកម្មវិធីកម្ចាត់Virusរបស់លោកអ្នកជានិច្ច ប្រសិនបើមាន។ កម្មវិធីផ្សេងៗគ្នាមានឈ្មោះខុសៗគ្នាសម្រាប់មុខងារនេះ ប៉ុន្តែពួកវាភាគច្រើនមានលក្ខណៈពិសេសមួយដូចនេះ។ វាអាចត្រូវបានគេហៅថា 'Realtime Protection' ឬ 'Resident Protection' ឬ អ្វីម្យ៉ាងដែលស្រដៀងគ្នានេះ។ សូមមើល [***ផ្នែក ៣.២.១***](/km/howtouseavast#Section_3.2.1) នៃ [***មគ្គុទ្ទេសក៍ណែនាំអំពីកម្មវិធីAvast***](/km/avast_main)ដើម្បីយល់ដឹងបន្ថែមអំពីមុខងារ'Resident Scanner'របស់កម្មវិធីនោះ។
- ត្រូវស្គែនគ្រប់ឯកសារទាំងអស់ដែលមាននៅក្នុងកុំព្យូទ័ររបស់លោកអ្នកឲ្យបានទៀងទាត់។ លោកអ្នកមិនចាំបាច់ធ្វើការនេះជារៀងរាល់ថ្ងៃទេ (ជាពិសេសប្រសិនបើកម្មវិធីកម្ចាត់Virusរបស់លោកអ្នកមានមុខងារ'always on'ដូចបរិយាយខាងលើ) ប៉ុន្តែលោកអ្នកគួរធ្វើវាម្តងកាលផងដែរ។ ភាពញឹកញាប់នៃការងារនេះ អាចនឹងអាស្រ័យទៅលើស្ថានភាពជាក់ស្តែង។ តើថ្មីៗនេះលោកអ្នកបានភ្ជាប់កុំព្យូទ័ររបស់ខ្លួនទៅបណ្តាញកុំព្យូទ័រមិនស្គាល់ដែរឬទេ? តើលោកអ្នកបានចែករំលែកប្រើUSBជាមួយនរណាខ្លះ? តើលោកអ្នកបានទទួលឯកសារចម្លែកដែលភ្ជាប់មកជាមួយអ៊ីមែលញឹកញាប់ដែរឬទេ? តើថ្មីៗនេះ មាននរណាម្នាក់ផ្សេងទៀតនៅក្នុងផ្ទះ ឬការិយាល័យរបស់លោកអ្នកបានជួបបញ្ហាVirusដែរឬទេ? សម្រាប់ព័ត៌មានបន្ថែមអំពីរបៀបស្គែនឯកសារដែលប្រសើរបំផុត សូមមើល [***មគ្គុទ្ទេសក៍ណែនាំអំពីកម្មវិធីAvast***](/km/avast_main).


### ការបង្ការការឆ្លងVirus ###

- ត្រូវប្រយ័ត្នបំផុតនៅពេលបើកឯកសារភ្ជាប់របស់អ៊ីមែល ឯកសារដែលទទួលបាន(ឧទា.នៅលើកម្មវិធី Instant Messaging ដូចជា MSN, Skype។ល។) ឬដោនឡូតបានពីអ៊ីនធឺណិត។ វិធីល្អបំផុត គឺជៀសវាងបើកឯកសារណាដែលទទួលបានពីប្រភពមិនស្គាល់។ ប្រសិនបើលោកចាំបាច់ត្រូវការបើកឯកសារភ្ជាប់នោះ ជាដំបូងលោកអ្នកគួររក្សាវាទុកទៅក្នុងថតឯកសារមួយនៅក្នុងកុំព្យូទ័ររបស់លោកអ្នកសិន បន្ទាប់មកបើកកម្មវិធីដែលត្រូវនឹងប្រភេទឯកសារនោះ(ដូចជា Microsoft Word ឬ Adobe Acrobat ជាដើម)ដោយខ្លួនលោកអ្នកផ្ទាល់។ ប្រសិនបើលោកអ្នកបើកឯកសារភ្ជាប់នោះដោយចូលតាមម៉ឺនុយFileរបស់កម្មវិធី ជំនួសឲ្យការចុចពីរដងលើឯកសារនោះ ឬជំនួសការអនុញ្ញាតឲ្យកម្មវិធីអ៊ីមែលបើកឯកសារនោះដោយស្វ័យប្រវត្តិ  កុំព្យូទ័ររបស់លោកអ្នកទំនងជាមានកម្រិតប្រឈមទាបជាងក្នុងការឆ្លងVirus។
- ត្រូវពិចារណាជាមុនអំពីហានិភ័យដែលអាចកើតមាន មុននឹងស៊កឧបករណ៍ផ្ទុកទិន្នន័យចល័តដូចជា CDs (ស៊ីឌី), DVDs (ឌីវីឌី) និង USB ទៅក្នុងកុំព្យូទ័ររបស់លោកអ្នក។ ជាដំបូង លោកអ្នកគួរពិនិត្យមើលឲ្យច្បាស់សិនថា កម្មវិធីកម្ចាត់Virusរបស់លោកអ្នកមានបច្ចុប្បន្នភាពចុងក្រោយបំផុត ហើយមុខងារស្គែនរកVirusរបស់វាកំពុងដំណើរការឬនៅ។ គឺជាគំនិតល្អមួយផងដែរ ដែលលោកអ្នកត្រូវបិទមុខងារ'AutoPlay'របស់ប្រព័ន្ធប្រតិបត្តិការកុំព្យូទ័រ ដែលVirusអាចប្រើដើម្បីចម្លងទៅកុំព្យូទ័ររបស់លោកអ្នក។ នៅក្រោមWindows XP គំនិតនេះអាចធ្វើទៅបានដោយចូលទៅក្នុង**My Computer**, ចុចម៉ោវស៍ខាងស្តាំលើ CD ឬDVD, ជ្រើសរើស**Properties**រួចចុចលើស្លាក**AutoPlay**។ សម្រាប់ប្រភេទខ្លឹមសារនីមួយៗ ជ្រើសរើសយក **Take no action** ឬ **Prompt me each time to choose an action** ហើយបន្ទាប់មកចុចលើ **OK**។
- លោកអ្នកអាចជួយបង្ការការឆ្លងVirusបានមួយចំនួនផងដែរ ដោយប្តូរទៅប្រើកម្មវិធីកុំព្យូទ័រឥតគិតថ្លៃនិងបើកចំហ ដែលជាញឹកញាប់មានសុវត្ថិភាពជាង ហើយនិងមិនមែនជាគោលដៅរបស់អ្នកសរសេរVirus។
 

<div class=background markdown=1>
អាសានី៖ ពុកមានកម្មវិធីកម្ចាត់Virus ហើយពុកដំណើរការវាទៀងទាត់ អ៊ីចឹងពុកគិតថា កុំព្យូទ័ររបស់ពុកមានសុវត្ថិភាពល្អហើយ មែនទេ?

សាលីម៉ា៖ គ្រាន់តែមានកម្មវិធីកម្ចាត់Virus មិនទាន់គ្រប់គ្រាន់ទេ។ ពុកចាំបាច់ត្រូវការពារកុំព្យូទ័ររបស់ពុកពី Spyware និងក្រុម Hacker ផងដែរ។ អញ្ចឹង ពុកនៅត្រូវបញ្ចូលនិងដំណើរការពីរបីកម្មវិធីថែមទៀត។
</div>



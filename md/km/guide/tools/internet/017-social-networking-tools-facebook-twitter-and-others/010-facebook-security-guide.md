

---

lang: km
community: guide
type: tools
legacy: True
child: True
os: internet
weight: 1
depth: 3
title: Facebook Security Guide

---

![](/sbox/screen/facebook-en-1/00.png)

**Facebook** គឺជាគេហទំព័របណ្តាញទំនាក់ទំនងសង្គមដ៏ពេញនិយមមួយ ដែលភាពស្ទើរតែអាចចូលប្រើបានជាសកលរបស់វា មានន័យថាជាចំណេះដឹង  ហើយ ការគ្រប់គ្រងនៃការកំណត់ភាពឯកជនរបស់វា គឺមានសារៈសំខាន់បំផុត។

**គេហទំព័រដើម**

* [**www.facebook.com**](http://www.facebook.com)

**សេចក្តីតម្រូវសម្រាប់កុំព្យូទ័រ**

* មានភ្ជាប់សេវាអ៊ីនធើរណែត
* [**កម្មវិធីបើកអ៊ីនធើរណែត Firefox ជាមួយមុខងារបន្ថែមផ្នែកសុវត្ថិភាព**](/km/firefox_main) ឬ កម្មវិធី [**Tor Browser**](/km/tor_main)

**កាលបរិច្ឆេទកែសម្រួលចុងក្រោយបំផុតរបស់ជំពូកនេះ**

* កក្កដា ២០១៤

**ឯកសារតម្រូវឱ្យអាន៖**

* កូនសៀវភៅណែនាំ ជំពូក[**៩. របៀបការពារខ្លួនលោកអ្នក និងទិន្នន័យរបស់លោកអ្នក នៅពេលប្រើប្រាស់គេហទំព័របណ្តាញទំនាក់ទំនងសង្គម**](/km/chapter-9)
* [**លក្ខខណ្ឌប្រើប្រាស់**](https://www.facebook.com/legal/terms) និង [**គោលនយោបាយស្តីពី ការប្រើប្រាស់ទិន្នន័យ**](https://www.facebook.com/about/privacy/) **របស់ Facebook**

**អត្ថប្រយោជន៍ដែលលោកអ្នកនឹងទទួលបាន៖**

* សមត្ថភាព ដើម្បី**កាត់បន្ថយ**នូវចំនួនព័ត៌មានផ្ទាល់ខ្លួនរបស់លោកអ្នកដែលត្រូវបានបង្ហាញជាសាធារណៈ នៅពេលលោកអ្នកប្រើ **Facebook**។
* សមត្ថភាព ដើម្បី**គ្រប់គ្រង**លើអ្នកដែលអាចចូលមើល Profile (ប្រវត្តិរូប), Status updates (បច្ចុប្បន្នភាពនៃស្ថានភាព), Photos (រូបថត), និងទិន្នន័យផ្សេងទៀតដែលមាននៅក្នុង **Facebook** និងពេលដែលពួកគេអាចចូលមើល ឬប្រើវាបាន។
* សមត្ថភាព ដើម្បី**កាត់បន្ថយ** នូវចំនួនព័ត៌មានផ្ទាល់ខ្លួនរបស់លោកអ្នកដែលត្រូវបានបង្ហាញដល់ភាគីទីបី ដែលក្នុងនោះរួមមានទាំងដៃគូផ្សាយពាណិជ្ជកម្ម និងគេហទំព័រពាក់ព័ន្ធរបស់ **Facebook** ។

### ១.១ ការដែលលោកអ្នកគួរដឹងអំពីគេហទំព័របណ្តាញទំនាក់ទំនងសង្គមនេះ មុនពេលលោកអ្នកចាប់ផ្តើមប្រើវា ###

**Facebook** គឺជាគេហទំព័របណ្តាញទំនាក់ទំនងសង្គមដ៏ពេញនិយមបំផុតនៅក្នុងពិភពលោក។ អ្នកតស៊ូមតិខាងសិទ្ធិមនុស្សអាចប្រើ និងធ្លាប់ប្រើវាបានយ៉ាងទូលំទូលាយដោយ ដើម្បីកសាងបណ្តាញប្រាស្រ័យទាក់ទងគ្នា ធ្វើការរៀបចំ និងផ្សព្វផ្សាយ   ព្រឹត្តិការណ៍ ឬបញ្ហាជាច្រើន។ ប៉ុន្តែ វាក៏ជាប្រភពព័ត៌មានដ៏សម្បូរបែបមួយផងដែរ សម្រាប់អ្នកដែលប្រឆាំងនឹងសកម្មភាពរបស់អ្នកតស៊ូមតិផ្នែកសិទ្ធិមនុស្ស។ ដោយហេតុនេះហើយ ការដឹងអំពីការកំណត់គណនី និងភាពឯកជនផ្សេងៗដែលមាន គឺជាការសំខាន់បំផុត។

**Facebook** ត្រូវបានពិនិត្យតាមដានយ៉ាងសកម្មដោយរដ្ឋាភិបាលជាច្រើន រួមទាំងរដ្ឋាភិបាលសហរដ្ឋអាមេរិកផងដែរ។ ជាងនេះទៅទៀត គោលនយោបាយស្តីពីការប្រើប្រាស់ទិន្នន័យរបស់**Facebook**ថ្លែងថា ពួកគេនឹងចែករំលែកព័ត៌មានរបស់លោកអ្នក តបទៅនឹងការស្នើសុំគតិយុត្តិនានា ដែលក្នុងនោះរួមមានទាំងការស៊ើបអង្កេតរបស់រដ្ឋាភិបាលផងដែរ។

 វាគឺជាការសំខាន់ដែលត្រូវចងចាំថា ដោយសារលក្ខណៈបើកចំហរបស់**Facebook**  សុវត្ថិភាព និងភាពឯកជនរបស់លោកអ្នកពឹងផ្អែកយ៉ាងខ្លាំងទៅលើសុវត្ថិភាពនិងភាពឯកជនរបស់មិត្តភក្តិ ឬដៃគូទំនាក់ទំនងរបស់លោកអ្នក។ ទោះបីការអនុវត្តពាក្យណែនាំទាំងនេះនឹងផ្តល់ឱ្យលោកអ្នកនូវកម្រិតភាពឯកជន និងសុវត្ថិភាពប្រសើរជាងមុនក៏ដោយ  វានឹងមិនសូវមានប្រសិទ្ធភាពឡើយ ប្រសិនបើដៃគូទំនាក់ទំនង Facebook របស់លោកអ្នកមិនអនុវត្តពួកវាផងដែរទេនោះ។ ដោយហេតុនេះហើយ  ការផ្សព្វផ្សាយទម្លាប់អនុវត្តន៍ទាំងនេះ ក្នុងចំណោមមិត្តភក្តិ គ្រួសារ និងដៃគូទំនាក់ទំនងផ្សេងទៀតរបស់លោកអ្នកនៅក្នុង**Facebook** គឺជាការសំខាន់ ដើម្បីលើកកម្ពស់សុវត្ថិភាពរបស់លោកអ្នក និងរបស់ពួកគេ។

មនុស្សជាច្រើនប្រើ **Facebook Groups** ជាមធ្យោបាយមួយ សម្រាប់ទាក់ទង និងរៀបចំជាលក្ខណៈសង្គម នយោបាយ និង  វិជ្ជាជីវៈ។ ខណៈដែល Facebook ផ្តល់ឱ្យលោកអ្នក នូវសមត្ថភាពដើម្បីបង្កើតក្រុម“សម្ងាត់”នោះ  វាគឺជាការសំខាន់ដែលត្រូវកត់សម្គាល់ថា គ្រប់ព័ត៌មានដែលត្រូវបានចែករំលែកនៅក្នុងក្រុមបែបនេះ ត្រូវបានចែករំលែកមិនត្រឹមតែរវាងសមាជិកប៉ុណ្ណោះទេ ប៉ុន្តែត្រូវបានចែករំលែកជាមួយ Facebook និងអ្នកដែលមានសិទ្ធិចូលមើល ឬប្រើទិន្នន័យរបស់សមាជិកផងដែរ ដែលក្នុងនោះអាចរួមមានទាំងទីភ្នាក់ងាររដ្ឋាភិបាល ឬភាគីទីបីផ្សេងទៀតដែលស្នើសុំព័ត៌មានទាំងនោះ។ ជាជម្រើសផ្សេងមួយ យើងខ្ញុំសូមណែនាំឱ្យប្រើសេវា **Crabgrass** ដែលផ្តល់ដោយ **RiseUp.Net** ទោះបីសេវានេះត្រូវបានរចនាឡើងជាពិសេសសម្រាប់សកម្មនិយមក៏ដោយ។ សម្រាប់ព័ត៌មានបន្ថែម សូមមើល[***មគ្គុទ្ទេសក៍អនុវត្តន៍៖ Crabgrass Secure Online Collaboration Platform***](https://securityinabox.org/km/context/01/crabgrass-online-collaboration)។

លោកអ្នកជានិច្ចកាលគួរតែរក្សាបច្ចុប្បន្នភាពអំពី**Facebook Privacy Settings** (**ការកំណត់ភាពឯកជនរបស់Facebook**)។ ការកំណត់ដែលគូសបង្ហាញនៅក្នុងមគ្គុទ្ទេសក៍នេះ នឹងជួយរក្សាឱ្យគណនី Facebook របស់លោកអ្នកមានសុវត្ថិភាពជាងមុន (ត្រឹមខែ មិថុនា ២០១៤)។ ប៉ុន្តែ ជានិច្ចកាល លោកអ្នកគួរតែមើលនៅក្នុង [**ទំព័រឯកសារជំនួយ**](https://www.facebook.com/help/privacy) ផ្លូវការរបស់ **Facebook** រកបច្ចុប្បន្នភាពនៃការកំណត់ភាពឯកជន និងសុវត្ថិភាពដែលមាន ឬរកយោបល់សម្រាប់សំណួរណាមួយរបស់លោកអ្នក។


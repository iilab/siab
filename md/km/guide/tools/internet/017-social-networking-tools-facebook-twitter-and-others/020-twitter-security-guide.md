

---

lang: km
community: guide
type: tools
legacy: True
child: True
os: internet
weight: 2
depth: 3
title: Twitter Security Guide

---

![](/sbox/screen/twitter-en-2/00.png)

**Twitter** គឺជាបណ្តាញទំនាក់ទំនងសង្គមមួយ ដែលក្នុងនោះមនុស្សអាចចែករំលែកព័ត៌មានគ្នា តាមរយៈ*បច្ចុប្បន្នភាព       ស្ថានភាព* (*Status updates*) ដែលមានប្រវែង១៤០តួអក្សរ។ បច្ចុប្បន្នភាពស្ថានភាពទាំងនេះ កាលពីដើមដំបូងគឺឆ្លើយតបទៅនឹងសំណួរថា “តើឥឡូវនេះ អ្នកកំពុងធ្វើអ្វី?” ហើយចាប់តាំងពីពេលនោះមក វាបានវិវត្តក្លាយជាមធ្យោបាយមួយសម្រាប់ផ្សព្វផ្សាយប្រភេទព័ត៌មានជាច្រើន។ មិនដូច**Facebook**ទេ នៅក្នុង**Twitter** លោកអ្នក'តាមដានព័ត៌មាន'('follow')អ្នកប្រើប្រាស់ផ្សេងទៀតដែលលោកអ្នកចាប់   អារម្មណ៍ ជាជាងអ្នកប្រើប្រាស់ដែលលោកអ្នកស្គាល់។
			
**គេហទំព័រដើម**

* [**www.twitter.com**](https://www.twitter.com)

**កាលបរិច្ឆេទកែសម្រួលចុងក្រោយបំផុតរបស់ជំពូកនេះ**

* កញ្ញា ២០១៤

**សេចក្តីតម្រូវសម្រាប់កុំព្យូទ័រ**

- មានភ្ជាប់សេវាអ៊ីនធើរណែត
- [កម្មវិធីបើកអ៊ីនធើរណែត Firefox ជាមួយមុខងារបន្ថែមផ្នែកសុវត្ថិភាព](/km/firefox_main) ឬ កម្មវិធី [Tor Browser](/km/tor_main)

**ឯកសារតម្រូវឱ្យអាន**

- កូនសៀវភៅណែនាំ ជំពូក [**៩. របៀបការពារខ្លួនលោកអ្នក និងទិន្នន័យរបស់លោកអ្នក នៅពេលប្រើប្រាស់គេហទំព័របណ្តាញទំនាក់ទំនងសង្គម**](/km/chapter-9)

- [**លក្ខខណ្ឌប្រើប្រាស់**](https://www.twitter.com/tos) និង [**គោលនយោបាយស្តីពី ភាពឯកជន**](https://www.twitter.com/privacy/) របស់**Twitter**

**អត្ថប្រយោជន៍ដែលលោកអ្នកនឹងទទួលបាន៖**

- សមត្ថភាព ដើម្បី**កាត់បន្ថយ**ចំនួនព័ត៌មានផ្ទាល់ខ្លួនរបស់លោកអ្នក ដែលត្រូវបានបង្ហាញជាសាធារណៈនៅពេលលោកអ្នកប្រើ Twitter។
- សមត្ថភាព ដើម្បី**គ្រប់គ្រង**អ្នកដែលអាចមើលឃើញបច្ចុប្បន្នភាពស្ថានភាព(Status updates)  រូបថត និងទិន្នន័យផ្សេងទៀត តាមរយៈTwitter 
- សមត្ថភាព ដើម្បី**កាត់បន្ថយ**ចំនួនព័ត៌មានផ្ទាល់ខ្លួនរបស់លោកអ្នក ដែលត្រូវបានធ្វើឱ្យមានដល់ភាគីទីបី 

### ១.១ ការដែលលោកអ្នកគួរដឹងអំពីគេហទំព័របណ្តាញទំនាក់ទំនងសង្គមនេះ មុនពេលលោកអ្នកចាប់ផ្តើមប្រើវា ###

**Twitter**ថ្លែងនៅក្នុងលក្ខខណ្ឌប្រើប្រាស់របស់ខ្លួនថា៖ “អាជ្ញាប័ណ្ណនេះ គឺលោកអ្នកអនុញ្ញាតឱ្យយើងខ្ញុំបង្ហាញធ្វីត(tweets)របស់លោកអ្នកទៅមនុស្សផ្សេងទៀតនៅក្នុងពិភពលោក និងអនុញ្ញាតឱ្យអ្នកដទៃទៀតធ្វើបានដូចគ្នានេះដែរ។ ប៉ុន្តែ អ្វីដែលជារបស់លោកអ្នក គឺជារបស់លោកអ្នក – លោកអ្នកគឺជាម្ចាស់នៃខ្លឹមសារព័ត៌មានរបស់លោកអ្នក។” ជាងនេះទៅទៀត  **Twitter**រក្សាសិទ្ធិប្រគល់ព័ត៌មានរបស់លោកអ្នកទៅឱ្យរដ្ឋាភិបាល ទៅតាមការស្នើសុំ។

ទោះបី **Twitter** គឺជាគេហទំព័រមួយក៏ដោយ មនុស្សជាច្រើនប្រាស្រ័យទាក់ទងជាមួយនិងគ្រប់គ្រង **Twitter** តាមរយៈកម្មវិធីកុំព្យូទ័រឬស្មាតហ្វូនដែលត្រូវបានគេហៅថា កម្មវិធី **Twitter**។ ប្រសិនបើលោកអ្នកប្រើកម្មវិធី **Twitter** មួយ លោកអ្នកគួរតែប្រាកដថា វាកំពុងភ្ជាប់ទៅគេហទំព័រនោះដោយសុវត្ថិភាព នៅលើការភ្ជាប់សេវាមួយដែលត្រូវបានបម្លែងជាទម្រង់សម្ងាត់។ សូមមើលផ្នែក [**ការរក្សាភាពឯកជននៃវែបមែលរបស់លោកអ្នក**](/km/chapter_7_1) នៅក្នុង [**ជំពូក ៧ ៖ របៀបរក្សាភាពឯកជននៃទំនាក់ទំនងតាមអ៊ីនធើរណែតរបស់លោកអ្នក**](/km/chapter-7)។

លើសពីនេះទៅទៀត ដូចជា**Facebook**ដែរ មនុស្សជាច្រើនប្រើ **Twitter** ដោយភ្ជាប់ជាមួយគេហទំព័រ និងកម្មវិធីផ្សេងទៀតជាច្រើន ដើម្បីចែករំលែកបច្ចុប្បន្នភាពព័ត៌មាន(Status updates) រូបថត ទីតាំង តំណភ្ជាប់។ល។ ការភ្ជាប់ប្រើជាមួយកម្មវិធីទាំងនេះ ចោទជាហានិភ័យធ្ងន់ធ្ងរជាច្រើនខាងផ្នែកសុវត្ថិភាព ហើយ ការកំណត់ភាពឯកជននៅលើកម្មវិធីផ្សេងទៀតទាំងអស់ គឺសំខាន់ណាស់ ដោយត្រូវធ្វើឱ្យមានសុវត្ថិភាពបំផុតតាមដែលអាចធ្វើទៅបាន។

Twitter ត្រូវបានពិនិត្យតាមដានយ៉ាងសកម្មដោយរដ្ឋាភិបាលជាច្រើន ដែលក្នុងនោះរួមមានទាំងរដ្ឋាភិបាលរបស់សហរដ្ឋអាមេរិក។ ជាងនេះទៅទៀត លក្ខខណ្ឌប្រើប្រាស់របស់ Twitter ថ្លែងថា ពួកគេនឹងចែករំលែកព័ត៌មានរបស់លោកអ្នកប្រសិនបើមានសំណើគតិយុត្តិ ដែលក្នុងនោះរួមមានទាំងការស៊ើបអង្កេតរបស់រដ្ឋាភិបាល។ សម្រាប់ព័ត៌មានបន្ថែម សូមមើល [**របាយការណ៍អំពីតម្លាភាព**](https://transparency.twitter.com/) របស់ Twitter។




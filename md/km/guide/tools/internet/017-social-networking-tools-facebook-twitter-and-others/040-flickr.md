

---

lang: km
community: guide
type: tools
legacy: True
child: True
os: internet
weight: 4
depth: 3
title: Flickr

---

![](/sbox/screen/flickr-en/00.png)

**Flickr** គឺជាគេហទំព័រផ្ទុក និងចែករំលែករូបភាពដ៏ពេញនិយមមួយ ដែលជាកម្មសិទ្ធិរបស់ **Yahoo!**។

**គេហទំព័រដើម**

* [**https://secure.flickr.com/**](https://secure.flickr.com/)

**កាលបរិច្ឆេទកែសម្រួលចុងក្រោយបំផុត របស់ជំពូកនេះ**

* កញ្ញា ២០១៤

**សេចក្តីតម្រូវសម្រាប់កុំព្យូទ័រ**

- មានភ្ជាប់សេវាអ៊ីនធើរណែត
- [កម្មវិធីបើកអ៊ីនធើរណែត Firefox ជាមួយមុខងារបន្ថែមផ្នែកសុវត្ថិភាព](/km/firefox_main) ឬ កម្មវិធី [**Tor Browser**](/km/tor_main)

**ឯកសារតម្រូវឱ្យអាន**

- កូនសៀវភៅណែនាំ ជំពូក[**៩. របៀបការពារខ្លួនលោកអ្នក និងទិន្នន័យរបស់លោកអ្នក នៅពេលប្រើប្រាស់គេហទំព័របណ្តាញទំនាក់ទំនងសង្គម**](/chapter-9)
- [**លក្ខខណ្ឌប្រើប្រាស់**](https://www.twitter.com/tos) និង [**គោលនយោបាយស្តីពីភាពឯកជន**](https://www.twitter.com/privacy/) របស់ **Twitter** ។

**អត្ថប្រយោជន៍ដែលលោកអ្នកនឹងទទួលបាន**៖ 

- ដំបូន្មានអំពីរបៀបការពារភាពឯកជនរបស់លោកអ្នក និងភាពឯកជនរបស់អ្នកដទៃទៀត នៅពេលប្រើ Flickr ដើម្បីចែករំលែក រូបភាព។

### ១.១ ការដែលលោកអ្នកគួរដឹងអំពីគេហទំព័រនេះ មុនពេលលោកអ្នកចាប់ផ្តើមប្រើវា ###

**Flickr** ត្រូវបានគ្រប់គ្រងជាកម្មសិទ្ធដោយ Yahoo! និងជួយសម្រួលផងដែរដល់ការដាក់រួមបញ្ចូលគ្នាជាមួយគណនីផ្សេងទៀត ដែលក្នុងនោះរួមមានទាំងគណនី Google និង Facebook ផងដែរ។ ខ្លឹមសារព័ត៌មានដែលត្រូវបានផូស្តទៅក្នុង **Flickr** គឺនៅតែជារបស់លោកអ្នក ដែលលោកអ្នកអាចផ្តល់អាជ្ញាប័ណ្ណឬសិទ្ធិចម្លងទូទៅផ្សេងៗបាន។ នៅពេលលោកអ្នកដាក់រូបថត ឬវីដេអូរបស់លោកអ្នកទៅក្នុង **Flickr** មានន័យថាលោកអ្នកកំពុងផ្តល់ឱ្យ Yahoo នូវអាជ្ញាប័ណ្ណមួយដើម្បីចែកចាយរូបថត ឬវីដេអូរបស់លោកអ្នក។ ដោយសារមានការកំណត់ឱ្យអាជ្ញាប័ណ្ណផ្សេងៗ  **Flickr** មានលក្ខណៈប្រសើរអស្ចារ្យ ទាំងសម្រាប់ការស្វែងរករូបភាពដែលត្រូវបានប្រើនៅក្នុងយុទ្ធនាការឃោសនា និងសម្រាប់ជាធនធានចែករំលែករូបភាពជាមួយសហសេវិក សម្ព័ន្ធមិត្ត និងសមាជិកនៃបណ្តាញរបស់លោកអ្នក។ ប៉ុន្តែ ទិន្នន័យអ្នកប្រើប្រាស់របស់ **Flickr** ទំនងជាត្រូវបានប្រមូល និងត្រួតពិនិត្យតាមដានដោយរដ្ឋាភិបាលមួយចំនួន។

សម្រាប់ព័ត៌មានបន្ថែម សូមអាន [**គោលនយោបាយស្តីពីភាពឯកជន**](http://privacy.yahoo.com) នៅក្នុងគេហទំព័រ Yahoo!

## ការធ្វើបច្ចុប្បន្នភាពមុខងារកំណត់ភាពឯកជនរបស់ Flickr របស់លោកអ្នក ##

**ជំហានទី ១.** ដើម្បីចូលប្រើការកំណត់ Privacy&Permissions (ភាពឯកជន&ការអនុញ្ញាត)នៅក្នុង **Flickr**  ត្រូវ**បើកចូល**គណនី **Flickr** របស់លោកអ្នក ដោយប្រើកម្មវិធីបើកអ៊ីនធើរណែត **Mozilla Firefox**  រួច**ចុច**លើរូបសញ្ញានៅខាងលើខាងស្តាំនៃអេក្រង់ ហើយ **ជ្រើសយក** *Settings*។ 

**ជំហានទី ២.** នៅក្នុងទំព័រធំ *Settings* ត្រូវជ្រើសយក *Privacy & Permissions* (ភាពឯកជន & ការអនុញ្ញាត)។

![](/sbox/screen/flickr-en/02.png)

*រូបភាព ២ ៖ ផ្ទាំង Flickr Privacy & Permissions settings (ការកំណត់ភាពឯកជន&ការអនុញ្ញាតរបស់ Flickr)*

**ជំហានទី ៣.** ជាស្វ័យប្រវត្ត Flickr អនុញ្ញាតឱ្យអ្នកដទៃមើលឃើញរូបភាពរបស់លោកអ្នក។ ប្រសិនបើលោកអ្នកចង់បានកម្រិតភាពឯកជនខ្ពស់ជាងនេះ ត្រូវ**ចុច**លើ *edit* នៅលើជម្រើស *Who can access your original image files* (*អ្នកដែលអាចចូលមើលឬប្រើឯកសាររូបភាពដើមរបស់លោកអ្នក*) ហើយ **ជ្រើសយក** *Only you* (*មានតែលោកអ្នកប៉ុណ្ណោះ*)។ បន្ទាប់មក **ចុច**លើ *Save* (*ថតទុក*)។

![](/sbox/screen/flickr-en/03.png)

*រូបភាព ៣ ៖ អ្នកដែលអាចចូលមើល ឬប្រើឯកសាររូបភាពដើមរបស់លោកអ្នក*

**ជំហានទី ៤.** ជាស្វ័យប្រវត្ត  **Flickr** អនុញ្ញាតឱ្យអ្នកដែលអាចចូលមើល ឬប្រើព័ត៌មានរបស់លោកអ្នក អាចចែករំលែក    ព័ត៌មាននោះបានទូលំទូលាយជាងនៅតាមគេហទំព័រជាច្រើន ដូចជា Facebook ឬ Twitter ជាដើម។ នេះអាចមានន័យថា ក្នុងករណីជារូបភាពរសើប ពួកវាអាចនឹងងាយធ្លាក់ចូលទៅក្នុងដៃមនុស្សអាក្រក់។ ដើម្បីអាចកំណត់ឱ្យលោកអ្នកតែម្នាក់ប៉ុណ្ណោះដែលអាចសម្រេចពីរបៀបចែករំលែករូបភាពបាន លោកអ្នកគួរតែបិទដំណើរការជម្រើសនេះ។ ដើម្បីបិទដំណើរការជម្រើសនេះ ត្រូវ**ចុច**លើ *edit* នៅក្បែរជម្រើស *Allow others to share your stuff* (*អនុញ្ញាតឱ្យអ្នកដទៃអាចចែករំលែកព័ត៌មានរបស់ខ្ញុំបាន*) ហើយ**ជ្រើសយក** *No, thanks* (*ទេ សូមអរគុណ*)។ បន្ទាប់មក **ចុច**លើ *Save* (*ថតទុក*)។

![](/sbox/screen/flickr-en/04.png)

*រូបភាព ៤ ៖ អនុញ្ញាតឱ្យអ្នកដទៃ អាចចែករំលែកព័ត៌មានរបស់លោកអ្នកបាន*

**ជំហានទី ៥.** ជាស្វ័យប្រវត្តិ **Flickr** អនុញ្ញាតឱ្យសមាជិកអាចថេករូបថតឱ្យលោកអ្នក។ ការនេះអាចនឹងបង្កអន្តរាយ ឧទា. ប្រសិនបើមាននរណាម្នាក់ថេកឱ្យលោកអ្នកនូវរូបថតនៃការទាមទារតវ៉ាណាមួយ ឬប្រភេទបដិសេធច្បាប់រដ្ឋផ្សេងទៀត។ ដោយហេតុនេះហើយ លោកអ្នកគួរតែ**ជ្រើសយក** *Only you* (*មានតែលោកអ្នកប៉ុណ្ណោះ*) ដើម្បីអនុញ្ញាតឱ្យលោកអ្នកតែម្នាក់ប៉ុណ្ណោះដែលអាចធែករូបភាពឱ្យលោកអ្នកបាន។

![](/sbox/screen/flickr-en/05.png)

*រូបភាព ៥ ៖ បិទដំណើរការការធែកដោយអ្នកដទៃ*

**ជំហានទី ៦.** ជាស្វ័យប្រវត្ត  **Flickr** ចែករំលែកទិន្នន័យ **EXIF** របស់លោកអ្នកជាមួយអ្នកប្រើប្រាស់ដទៃទៀត – ដែលនោះ គឺជាព័ត៌មានទិន្នន័យ ដែលបានមកពីរូបភាពរបស់លោកអ្នក ដូចជាម៉ាកនិងម៉ូដែលកាមេរ៉ារបស់លោកអ្នក ទីតាំង និងពេលវេលាដែលរូបថតនោះត្រូវបានថតជាដើម។ ដោយសារព័ត៌មាននេះអាចមានលក្ខណៈរសើប លោកអ្នកគួរតែកុំចែករំលែកវាឱ្យសោះ។

![](/sbox/screen/flickr-en/06.png) 

*រូបភាព ៦ ៖ ជម្រើសទិន្នន័យ EXIF*

**ជំហានទី ៧.** ជាស្វ័យប្រវត្ត  **Flickr** បើកឱ្យរូបភាព និងប្រវត្តិរូបសាធារណៈរបស់លោកអ្នកអាចរកឃើញបានតាមរយៈ     ម៉ាស៊ីនស្វែងរក(Search Engines)។ ដើម្បីមានកម្រិតភាពឯកជន និងកម្រិតគ្រប់គ្រងប្រសើរជាងនេះលើអ្នកដែលអាចចូលមើល ឬប្រើព័ត៌មាន និងរូបភាពរបស់លោកអ្នក លោកអ្នកគួរតែ**លាក់**ប្រវត្តិរូប និងរូបភាពរបស់លោកអ្នកពីការស្វែងរកជាសាធារណៈ។

![](/sbox/screen/flickr-en/07b.png) 

*រូបភាព ៧ ៖ ជម្រើសស្វែងរកជាសាធារណៈ*

**ជំហានទី ៨.** **New uploads (ការអាប់ឡូតថ្មី**)៖ ការកំណត់ស្វ័យប្រវត្តរបស់ Flickr ផ្សព្វផ្សាយការចែករំលែកព័ត៌មាន និងការប្រាស្រ័យទាក់ទងឱ្យបានច្រើនបំផុតតាមដែលអាចធ្វើបាន នៅពេលលោកអ្នកអាប់ឡូតរូបភាពថ្មី។ លោកអ្នកគួរតែជ្រើសយកជម្រើសមានស្រាប់ដែលមានកម្រិតភាពឯកជនខ្ពស់ជាង ដូចជា៖

*  មិនអនុញ្ញាតឱ្យអ្នកដទៃមើលឃើញ ចែករំលែក ឬឱ្យមតិយោបល់បានភ្លាមៗ នៅលើរូបថតដែលលោកអ្នកអាប់ឡូតថ្មី
*  មិនអនុញ្ញាតឱ្យអ្នកដទៃមើលឃើញទិន្នន័យអំពីទីតាំង ឬ រូបថតដែលលោកអ្នកអាប់ឡូតថ្មី
*  អនុញ្ញាតសិទ្ធិមានកំណត់មួយប៉ុណ្ណោះចំពោះការចូលមើល ឬប្រើរូបថតដែលលោកអ្នកអាប់ឡូតថ្មី

ការកំណត់ទាំងនេះ ជាការពិត អាចត្រូវបានផ្លាស់ប្តូរទៅតាមការអាប់ឡូតនីមួយៗ ឧទា. ប្រសិនបើលោកអ្នកចង់រួមបញ្ចូលទិន្នន័យ EXIF ជាភស្តុតាងជាដើម។

![](/sbox/screen/flickr-en/08b.png)

*រូបភាព ៨ ៖ ជម្រើសកំណត់ភាពឯកជនបន្ថែមសម្រាប់ការអាប់ឡូតថ្មី*


### ជម្រើសផ្សេងពី Flickr ### 
ប្រសិនបើលោកអ្នកមិនចង់ភ្ជាប់រូបភាពរបស់លោកអ្នកជាមួយប្រវត្តិរូបនៅក្នុង **Yahoo**, **Google** ឬ **Facebook** របស់លោកអ្នកទេនោះ លោកអ្នកអាចមានជម្រើសផ្សេងមួយចំនួន។ គេហទំព័រស្រដៀងគ្នានេះផ្សេងទៀត អាចមានប្រជាប្រិយនៅតាមតំបន់ផ្សេងៗគ្នា ដែលដោយហេតុនេះហើយ លោកអ្នកអាចនឹងមានជម្រើសផ្សេងៗដើម្បីជ្រើសយក។ មុននឹងជ្រើសយកមួយ លោកអ្នកគួរពិចារណាអំពីចំណុចខាងក្រោមនេះ៖

១. តើវាផ្តល់ការភ្ជាប់សេវា**SSL**សម្រាប់រាល់ការប្រើប្រាស់គេហទំព័រនោះ ជាជាងភ្ជាប់សេវាតែក្នុងអំឡុងពេលបើកចូលគណនី ដែរឬទេ? តើមានបញ្ហាទាក់ទងទៅនឹងការបម្លែងជាទម្រង់សម្ងាត់ ដូចជាបញ្ហាទាក់ទងទៅនឹងវិញ្ញាបនបត្របម្លែងជាទម្រង់សម្ងាត់ជាដើម ដែរឬទេ?

២. ត្រូវអានដោយប្រុងប្រយ័ត្ន នូវកិច្ចព្រមព្រៀងអាជ្ញាប័ណ្ណអ្នកប្រើប្រាស់ចុងក្រោយ (End User Licence Agreement)  និងគោលនយោបាយស្តីពីភាពឯកជន ឬគោលនយោបាយស្តីពីការប្រើប្រាស់ទិន្នន័យ។ តើខ្លឹមសារព័ត៌មាននិងទិន្នន័យផ្ទាល់ខ្លួនរបស់លោកអ្នកត្រូវបានចាត់ចែងដោយរបៀបណា? តើព័ត៌មាន និងទិន្នន័យទាំងនោះត្រូវបានចែករំលែកជាមួយនរណាខ្លះ?

៣. តើជម្រើសភាពឯកជនអ្វីខ្លះដែលត្រូវបានផ្តល់សម្រាប់អ្នកប្រើប្រាស់? តើលោកអ្នកអាចជ្រើសរើសចែករំលែករូបថតរបស់លោកអ្នកដោយសុវត្ថិភាពជាមួយមនុស្សមួយចំនួនតូចដែរឬទេ? ឬតើជម្រើសទាំងនោះសុទ្ធតែមានលក្ខណៈសាធារណៈដោយស្វ័យប្រវត្តដែរឬទេ?

៤. ប្រសិនបើលោកអ្នកអាប់ឡូតរូបភាពរសើប (ដូចជារូបភាពនៃការទាមទារតវ៉ាមួយជាដើម) តើគេហទំព័រនោះជួយសម្រួលដល់ការការពាររូបភាពទាំងនោះ(ដូចជាការធ្វើឱ្យមុខមនុស្សព្រិលមើលមិនច្បាស់ជាដើម) ដែរឬទេ?

៥. តើលោកអ្នកស្គាល់ **ទីតាំងភូមិសាស្ត្ររបស់ប្រព័ន្ធកុំព្យូទ័របម្រើ** ដែលមានយុត្តាធិការដែនដីលើប្រព័ន្ធកុំព្យូទ័របម្រើនោះ ឬដែលក្រុមហ៊ុននោះត្រូវបានចុះបញ្ជីដែរឬទេ? តើលោកអ្នកដឹងថាតើព័ត៌មាននេះទាក់ទងទៅនឹងភាពឯកជន និងសុវត្ថិភាពនៃសកម្មភាពអ៊ីមែលនិងព័ត៌មានរបស់លោកអ្នកយ៉ាងណាដែរឬទេ? តើម្ចាស់របស់គេហទំព័រនោះ នឹងប្រគល់ព័ត៌មានចេញមកដែរឬទេ ប្រសិនបើពួកគេទទួលបានសំណើពីរដ្ឋាភិបាលឱ្យធ្វើដូច្នេះ?



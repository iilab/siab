

---

lang: km
community: guide
type: tools
legacy: True
child: True
os: internet
weight: 2
depth: 3
title: How to Log into Your RiseUp Account

---

បញ្ជីនៃផ្នែកដែលមាននៅក្នុងទំព័រនេះ៖

- [**៣.០ របៀបបើកចូលគណនី RiseUp របស់លោកអ្នក**](#3.0)
- [**៣.១ របៀបប្រើ Virtual Keyboard**](#3.1)

<a name="3.0"></a>

## ៣.០ របៀបបើកចូលគណនី RiseUp របស់លោកអ្នក ##

ដើម្បីបើកចូលគណនីរបស់លោកអ្នក ត្រូវអនុវត្តជំហានខាងក្រោមនេះ៖

**ជំហានទី ១**. **បើក** គេហទំព័រ **RiseUp** នៅក្នុងទម្រង់ SSL ដូចខាងក្រោមនេះ៖ [**https://mail.riseup.net/**](https://mail.riseup.net/)

![](/sbox/screen/riseup-en-1/11.png)

*រូបភាព ១ ៖ ទំព័របើកចូលគណនីអ៊ីមែលរបស់ RiseUp*

បច្ចុប្បន្ននេះ  **Riseup** កំពុងប្រើ [Roundcube](http://roundcube.net/) ដែលជាអន្តរផ្ទៃមុខវែបមែលមានលក្ខណៈសេរី និងបើកចំហមួយ។ Roundcube តម្រូវឱ្យមាន JavaScript។ ប្រសិនបើលោកអ្នកមិនចង់ប្រើអន្តរផ្ទៃមុខវែបមែលនេះ **Riseup** អនុញ្ញាតឱ្យលោកអ្នកអាចចូលប្រើអ៊ីមែលរបស់លោកអ្នកតាមរយៈអន្តរផ្ទៃមុខវែបមែល SquirrelMail បានផងដែរ (សូមមើលផ្នែកខាងក្រោមនេះ)។ វែបមែល Riseup ក៏ត្រូវការឱ្យកម្មវិធីបើកអ៊ីនធើរណែតរបស់លោកអ្នកទទួលយកឃុកឃី (Cookies) ផងដែរ (សូមមើល [ជំពូកកម្មវិធី Firefox](/km/firefox_main) សម្រាប់ព័ត៌មានបន្ថែមអំពីឃុកឃី (Cookies))។

ទំព័របើកចូលគណនីវែបមែល **RiseUp** ត្រូវបានចែកជា ផ្នែកបើកចូលគណនី(Login Section)នៅចំកណ្តាល និង ក្រុមតំណភ្ជាប់មួយនៅខាងក្រោមវា៖ 

- [Old webmail (squirrelmail only)](https://mail.riseup.net/sm/src/login.php)៖ អន្តរផ្ទៃមុខវែបមែលផ្សេងមួយ ដែលមានលក្ខណៈសាមញ្ញ ងាយស្រួលប្រើ  និងមិនត្រូវការ JavaScript។
- [Where did Horde/IMP go?](https://help.riseup.net/email/webmail/where-is-imp)៖ អន្តរផ្ទៃមុខវែបមែល Horder/IMP ដែលធ្លាប់ត្រូវបានផ្តល់ឱ្យប្រើ មុនពេលវាត្រូវបានគេលែងប្រើនាពេលបច្ចុប្បន្ន។
- [Email help (ជំនួយសម្រាប់អ៊ីមែល)](https://help.riseup.net/email)៖ ឯកសារដែលត្រូវតែអាន នៅពេលជួបការលំបាក។
- [I forgot my password! (ខ្ញុំភ្លេចពាក្យសម្ងាត់របស់ខ្ញុំហើយ!)](https://user.riseup.net/forms/password_reset)៖ អនុញ្ញាតឱ្យលោកអ្នកកំណត់ពាក្យសម្ងាត់ឡើងវិញ។ 
- [Change settings (ផ្លាស់ប្តូរការកំណត់)](https://user.riseup.net/)៖ [សូមមើលទំព័របន្ទាប់](/km/riseup_changingsettings)។
- [Request account (ស្នើសុំគណនី)](https://user.riseup.net/forms/new_user)៖ [សូមមើលទំព័រមុន](/km/riseup_createaccount)។

**ជំហានទី ២**. **វាយបញ្ចូល**ព័ត៌មានរបស់លោកអ្នក ទៅក្នុងប្រអប់វាយអក្សរ *Username:* (*ឈ្មោះអ្នកប្រើប្រាស់៖*) និង *Password:* (*ពាក្យសម្ងាត់៖*)។ *មិនត្រូវ*វាយបញ្ចូល *@riseup.net* នៃអាសយដ្ឋានអ៊ីមែល ទៅក្នុងប្រអប់វាយអក្សរ *Username:* (*ឈ្មោះអ្នកប្រើប្រាស់៖*) ទេ។ 

**ជំហានទី ៣**. **ចុច**លើ ![](/sbox/screen/riseup-en-1/12.png) ដើម្បីបង្ហាញគណនីរបស់លោកអ្នក ដូចខាងក្រោមនេះ៖

![](/sbox/screen/riseup-en-1/13.png)


*រូបភាព ២ ៖ ឧទាហរណ៍អំពីគណនី RiseUp ក្នុងអន្តរផ្ទៃមុខ SquirrelMail*

**ជំហានដែលអនុវត្តឬអត់ក៏បាន**៖ ប្រសិនបើលោកអ្នកចង់ផ្លាស់ប្តូរអន្តរផ្ទៃមុខវែបមែលរបស់លោកអ្នក ទៅជាភាសាមួយផ្សេងទៀត ត្រូវអនុវត្តតាមជំហានដែលអនុវត្តឬអត់ក៏បានទាំងនោះ៖

 **ជំហានទី ៤**. **ជ្រើសយក** ![](/sbox/screen/riseup-en-1/14.png) ពីម៉ឺនុយនៅខាងលើបង្អស់។ ផ្ទាំង Settings លេចចេញមក ដូចខាងក្រោមនេះ៖

![](/sbox/screen/riseup-en-1/15.png)

*រូបភាព ៣ ៖ ផ្ទាំង Settings*

**ជំហានទី ៥**. **ជ្រើសយក** ![](/sbox/screen/riseup-en-1/16.png) ដើម្បីបើកផ្ទាំងកំណត់*អន្តរផ្ទៃមុខអ្នកប្រើប្រាស់* (*User Interface*) ដូចខាងក្រោមនេះ៖

![](/sbox/screen/riseup-en-1/17.png)

*រូបភាព ៤ ៖ ផ្ទាំង Settings  - User Interface Preferences*

**ជំហានទី ៦**. **ចុច**លើម៉ឺនុយទឹកធ្លាក់ *Language* (*ភាសា*) ដូចបង្ហាញនៅក្នុង *រូបភាព ៤* ខាងលើ បន្ទាប់មក **ជ្រើសយក**ភាសាដែលសមស្រប។ 

<a name="3.1"></a>

## ៣.១ របៀបប្រើ Virtual Keyboard ##

បើលោកអ្នកកំពុងប្រើកុំព្យូទ័រសាធារណៈឬកុំព្យូទ័រចែករំលែកមួយ (ឧទា. នៅក្នុងហាងអ៊ីនធើរណែត មជ្ឈមណ្ឌលសហគមន៍ ឬបណ្ណាល័យ) លោកអ្នកអាចវាយបញ្ចូលពាក្យសម្ងាត់របស់លោកអ្នកដោយប្រើក្តារវាយអក្សរ **Virtual Keyboard**បាន។ វាផ្តល់ឱ្យគណនីអ៊ីមែលរបស់លោកអ្នកនូវស្រទាប់ការពារមួយផ្សេងទៀតដើម្បីទប់ទល់នឹងកម្មវិធី *Key-logger*។ កម្មវិធី Key-logger ត្រូវបានរចនាឡើង ដើម្បីពិនិត្យតាមដានការចុចប៊ូតុងរូបវន្តលើក្តារវាយអក្សររបស់អ្នកប្រើប្រាស់ និងដើម្បីកត់ត្រាពាក្យសម្ងាត់ ឈ្មោះអ្នកប្រើប្រាស់ និងព័ត៌មានសំខាន់ផ្សេងទៀត។ ក្តារវាយអក្សរ Virtual Keyboard អាចឱ្យអ្នកប្រើប្រាស់គេចវាងពីហានិភ័យសុវត្ថិភាពនេះ ដោយឱ្យអ្នកប្រើប្រាស់អាចបញ្ចូលពាក្យសម្ងាត់របស់ខ្លួនបានដោយប្រើកូនកណ្តុរ។
ដើម្បីប្រើក្តារវាយអក្សរ *Virtual Keyboard* របស់ **RiseUp** ត្រូវអនុវត្តជំហានខាងក្រោមនេះ៖ 

**ជំហានទី ១**. **បើក**គេហទំព័រ **RiseUp** [**https://mail.riseup.net/**](https://mail.riseup.net/)។

**ជំហានទី ២**. **ចុច**លើ ![](/sbox/screen/riseup-en-1/18.png) ដើម្បីបើកក្តារវាយអក្សរ Virtual Keyboard ដូចខាងក្រោម៖
  
![](/sbox/screen/riseup-en-1/19.png)

*រូបភាព ៥ ៖ ទំព័របើកចូលគណនីរបស់ RiseUp ដែលមានបើកដំណើរការក្តារវាយអក្សរ Virtual Keyboard*

**ជំហានទី ៣**. ដើម្បីវាយបញ្ចូលពាក្យសម្ងាត់របស់លោកអ្នក ត្រូវប្រើកូនកណ្តុររបស់លោកអ្នក**ចុច**លើប៊ូតុងក្តារវាយអក្សរនៅលើអេក្រង់។ លោកអ្នកអាចជ្រើសយកភាសាមួយសម្រាប់ *Virtual Keyboard* ដោយចូលតាមម៉ឺនុយទឹកធ្លាក់ដែលស្ថិតនៅខាងលើបង្អស់ខាងឆ្វេងនៃក្តារវាយអក្សរនេះ។ លោកអ្នកអាចនឹងត្រូវការប្រើប៊ូតុង "Alt" ឬ "AlrGr" ដើម្បីចូលប្រើតួអក្សរមួយចំនួនទៀតដែលមាននៅលើ *Virtual Keyboard* នេះ។

**ជំហានទី ៤**. **ចុច**លើ ![](/sbox/screen/riseup-en-1/12.png) ដើម្បីចូលក្នុងគណនី **RiseUp** របស់លោកអ្នក។




---

lang: km
community: guide
type: tools
legacy: True
child: True
os: internet
weight: 1
depth: 3
title: How to Create a RiseUp Account

---

**RiseUp** ផ្តល់ជូនលោកអ្នកនូវវិធីសាស្ត្រពីរផ្សេងគ្នាសម្រាប់ចុះឈ្មោះគណនីអ៊ីមែល។ វិធីសាស្ត្រនីមួយៗ តម្រូវឱ្យប្រើការអនុវត្តន៍និងពេលវេលាផ្សេងៗគ្នា។

១. ស្នើសុំគណនីមួយពីក្រុម **RiseUp** ដោយផ្ទាល់។ ត្រូវចាំជានិច្ចថា **RiseUp**ជាទូទៅដំណើរការនៅលើការផ្តល់អំណោយ និង សេចក្តីសាទរ និងសុឆន្ទៈនៃអ្នកស្ម័គ្រចិត្តរបស់វា - វិធីសាស្ត្រនេះ អាចចំណាយពេលវែងជាងធម្មតា ដើម្បីទទួលបានការ    ឯកភាពសម្រាប់គណនីមួយ។ 

២. វិធីសាស្ត្រដែលត្រូវបានណែនាំឱ្យប្រើ គឺវិធីសាស្ត្រដែលបុគ្គលនិង/ឬអង្គភាពត្រូវបានអញ្ជើញឱ្យចូលរួមដោយគណនីសមាជិក **RiseUp** ដែលមានស្រាប់ចំនួនពីរ។ វិធីសាស្ត្រនេះតម្រូវឱ្យសមាជិក**RiseUp**ដែលមានស្រាប់នីមួយៗ ផ្ញើឱ្យលោកអ្នកនូវលេខកូដអញ្ជើញ(invite code)មួយ។ ដើម្បីដឹងពីរបៀបដែលលេខកូដបែបនេះត្រូវបានបង្កើត សូមមើល [**ផ្នែក ៤.៣ ទំព័រ Invites  (អញ្ជើញ)**](/km/riseup_changingsettings#4.3)។

បន្ទាប់ពីលោកអ្នកបានទទួលលេខកូដអញ្ជើញ(invite codes)របស់លោកអ្នក ត្រូវអនុវត្តជំហានខាងក្រោមនេះដើម្បីចុះឈ្មោះគណនី **RiseUp** ឥតគិតថ្លៃរបស់លោកអ្នក៖

**ជំហានទី ១**. **វាយបញ្ចូល** [**https://mail.riseup.net**](https://mail.riseup.net) ទៅក្នុងកម្មវិធីបើកអ៊ីនធើរណែតរបស់លោកអ្នក ដើម្បីបើកគេហទំព័រ **RiseUp** ដូចខាងក្រោមនេះ៖

![](/sbox/screen/riseup-en-1/01.png)

*រូបភាព ១ ៖ គេហទំព័រ https://mail.riseup.net/*

**កំណត់សម្គាល់** ៖ អក្សរ ***s*** ដែលមាននៅក្នុងអាសយដ្ឋាន *http**s**://* ចង្អុលប្រាប់ថា ឥឡូវនេះ លោកអ្នកកំពុងធ្វើការប្រាស្រ័យទាក់ទងតាមរយៈការភ្ជាប់ **Secure Sockets Layer** (**SSL**) មួយ។

សម្រាប់ព័ត៌មានបន្ថែមអំពីចំណុចនេះ សូមមើល **កូនសៀវភៅណែនាំ** ជំពូក [**៧ ៖ របៀបរក្សាភាពឯកជននៃទំនាក់ទំនងតាមអ៊ីនធើរណែតរបស់លោកអ្នក**](/km/chapter-7) ឬ សូមបើកមើល [**https://help.riseup.net/security**](https://help.riseup.net/security)។

**ជំហានទី ២**. **ចុច**លើ ![](/sbox/screen/riseup-en-1/03.png) ដើម្បីបើកទំព័រ *Request an email account* (*ស្នើសុំគណនីអ៊ីមែលមួយ*) ដូចខាងក្រោមនេះ៖

![](/sbox/screen/riseup-en-1/04.png)

*រូបភាព ២ ៖ ទំព័រ RiseUp Request an email account (*RiseUp - ស្នើសុំគណនីអ៊ីមែលមួយ*)*

**ជំហានទី ៣**. **ចុច**លើ ![](/sbox/screen/riseup-en-1/05.png) ដើម្បីបង្ហាញទំព័រ **RiseUp** *Request an email account - About our email service* (**RiseUp** - *ស្នើសុំគណនីអ៊ីមែលមួយ - អំពីសេវាអ៊ីមែលរបស់យើងខ្ញុំ*)។

**ចំណុចសំខាន់** ៖ លោកអ្នក *ត្រូវតែ* ឯកភាពចំពោះគ្រប់លក្ខខណ្ឌទាំងអស់ដែលថ្លែងនៅក្នុងទំព័រ *About our email service* (*អំពីសេវាអ៊ីមែលរបស់យើងខ្ញុំ*) ដើម្បីដំណើរការបង្កើតគណនី **RiseUp**។ 

**ជំហានទី ៤**. សូមអាន *កិច្ចសន្យាសង្គម* (*Social Contract*), *គោលនយោបាយស្តីពីភាពឯកជន* (*Privacy Policy*) និង *លក្ខខណ្ឌប្រើប្រាស់សេវា* (*Terms of Service*) របស់ **RiseUp** ។  **ចុចគូសយក** ប្រអប់ *I accept riseup.net's* ទាំងអស់ ដើម្បីបញ្ជាក់ថា លោកអ្នកបានឯកភាពទៅលើលក្ខខណ្ឌទាំងនេះ។

**ជំហានទី ៥**. **ចុច**លើ ![](/sbox/screen/riseup-en-1/05.png) ដើម្បីចាប់ផ្តើមបង្កើតគណនី **RiseUp** របស់លោកអ្នក ដោយបំពេញទម្រង់អនឡាញដូចតទៅនេះ៖ *Account information* (*ព័ត៌មានអំពីគណនី*), *Password* (*ពាក្យសម្ងាត់*) និង *Activation*(*បើកដំណើរការ*)។

**ជំហានទី ៦**. **វាយបញ្ចូល**ឈ្មោះអ្នកប្រើប្រាស់ដែលខ្លួនចង់បានសម្រាប់គណនីរបស់លោកអ្នក។ ឈ្មោះអ្នកប្រើប្រាស់នេះ នឹងក្លាយជាព័ត៌មានសម្រាប់បើកចូលគណនីនិងអាសយដ្ឋានអ៊ីមែលរបស់លោកអ្នក។ (នៅក្នុងមេរៀននេះ ឧទាហរណ៍របស់យើងខ្ញុំ គឺប្រើ 'ssayyed' ដើម្បីបង្កើតគណនីអ៊ីមែល [**ssayyed@riseup.net**](mailto:ssayyed@riseup.net))។

**ចំណុចសំខាន់** ៖ មិនត្រូវប្រើកណ្តក់សញ្ញា សញ្ញាចុច ឬសញ្ញាដកឃ្លា នៅក្នុងឈ្មោះអ្នកប្រើប្រាស់ឡើយ។

![](/sbox/screen/riseup-en-1/06.png)

*រូបភាព ៣ ៖ ឧទាហរណ៍អំពីទម្រង់ព័ត៌មានគណនីដែលបំពេញរួច*

**សូមកត់សម្គាល់** ថា ប្រអប់វាយអក្សរ *Alternate email* (*អ៊ីមែលសម្រាប់ជំនួស*), *Language* (*ភាសា*), *Country* (*ប្រទេស*) និង *Time Zone* (*តំបន់ពេលវេលា*) មិនត្រូវបានប៉ះពាល់ឡើយ ឬពួកវាត្រូវបានទុកឱ្យនៅដូចដើមដដែល ដើម្បីកាត់បន្ថយជាអតិបរមានូវចំនួនព័ត៌មានផ្ទាល់ខ្លួនដែលលោកអ្នករក្សាទុកនៅក្នុងកុំព្យូទ័របម្រើ។ ការទុកប្រអប់វាយអក្សរ *Alternate email* (*អ៊ីមែលសម្រាប់ជំនួស*)ឱ្យនៅទទេ នឹងផ្តល់នូវភាពឯកជនកាន់តែប្រសើរ ប៉ុន្តែលោកអ្នកនឹងមិនត្រូវបានអនុញ្ញាតឱ្យកំណត់ពាក្យសម្ងាត់របស់ខ្លួនឡើងវិញសម្រាប់គណនីនេះក្នុងករណីភ្លេចពាក្យសម្ងាត់ឡើយ។

**ជំហានទី ៧**. **ចុច**លើ ![](/sbox/screen/riseup-en-1/05.png) ដើម្បីបន្តទៅទម្រង់ *Password* (*ពាក្យសម្ងាត់*)។ 

**កំណត់សម្គាល់** ៖ ប្រសិនបើលោកអ្នកបានជ្រើសរើសឈ្មោះអ្នកប្រើប្រាស់ដែលមានគេកំពុងប្រើ លោកអ្នកនឹងត្រូវបានប្រាប់ឱ្យបង្កើតឈ្មោះអ្នកប្រើប្រាស់មួយផ្សេងទៀត។

 **ជំហានទី ៨**. **បំពេញ** ប្រអប់វាយអក្សរ *Password* (*ពាក្យសម្ងាត់*) និង *Retype password* (*វាយបញ្ចូលពាក្យសម្ងាត់ម្តងទៀត*) បន្ទាប់មក **ចុច**លើ ![](/sbox/screen/riseup-en-1/05.png) ដើម្បីបន្តដំណើរការ។

![](/sbox/screen/riseup-en-1/07.png)

*រូបភាព ៤ ៖ ទម្រង់ពាក្យសម្ងាត់ដែលបំពេញរួច*

**ចំណុចសំខាន់ ៖** ពាក្យសម្ងាត់សម្រាប់គណនី **RiseUp** របស់លោកអ្នក គឺជាកត្តាសំខាន់បំផុតនៅក្នុងផ្នែកសុវត្ថិភាពនៃគណនីរបស់លោកអ្នក។ ដើម្បីយល់ដឹងអំពី របៀបបង្កើតពាក្យសម្ងាត់ដែលរឹងមាំ សូមមើល កូនសៀវភៅណែនាំ ជំពូក [**៣ ៖ របៀបបង្កើតនិងថែរក្សាពាក្យសម្ងាត់សុវត្ថិភាព**](/km/chapter-3) និងសូមមើលជំពូកកម្មវិធី [**KeePass**](/km/keepass_main)។


<a name="2.4"></a>

**ជំហានទី ៩**. បំពេញទម្រង់ *Activation* (*បើកដំណើរការ*) ។

ប្រសិនបើលោកអ្នកបានទទួលលេខកូដអញ្ជើញ (Invite codes) ពីអ្នកប្រើប្រាស់គណនី **RiseUp** ដែលលោកអ្នកស្គាល់ជា  លក្ខណៈផ្ទាល់ខ្លួន  ត្រូវ **វាយបញ្ចូល** លេខកូដអញ្ជើញ (Invite codes) ទាំងនោះទៅក្នុងប្រអប់វាយអក្សររៀងខ្លួនរបស់ពួកវា។ លេខកូដអញ្ជើញ (Invite code) នីមួយៗ ភាគច្រើនមកពីអ្នកប្រើប្រាស់ផ្សេងគ្នា។ តាមរបៀបផ្សេងពីនេះ លោកអ្នកអាចស្នើសុំគណនីមួយពី **RiseUp.net** ដោយបំពេញប្រអប់វាយអក្សរ *Tell us about yourself* (*សូមប្រាប់យើងអំពីខ្លួនលោកអ្នក*)។ ប្រសិនបើលោកអ្នកផ្តល់លេខកូដអញ្ជើញ(Invite codes) សូមកុំបំពេញប្រអប់វាយអក្សរ *Tell us about yourself* (*សូមប្រាប់យើងខ្ញុំអំពីខ្លួនលោកអ្នក*)។ 

**វាយបញ្ចូល** *លេខកូដអញ្ជើញ*(*Invite codes*)ទាំងនោះ ទៅក្នុងប្រអប់វាយអក្សររៀងខ្លួនរបស់ពួកវា។ 

![](/sbox/screen/riseup-en-1/08.png)

*រូបភាព ៥ ៖ ឧទាហរណ៍អំពីទម្រង់ Activation (បើកដំណើរការ) ដែលបំពេញរួច*

**ជំហានទី ១០**. **ចុច**លើ ![](/sbox/screen/riseup-en-1/09.png) ដើម្បីស្នើសុំគណនី **RiseUp** របស់លោកអ្នក ឬដើម្បីបញ្ចប់ការបង្កើតគណនី **RiseUp** របស់លោកអ្នក ដូចខាងក្រោមនេះ៖

![](/sbox/screen/riseup-en-1/10.png)

*រូបភាព ៦ ៖ ឧទាហរណ៍អំពីការបញ្ជាក់ថា គណនីមួយត្រូវបានបង្កើតដោយជោគជ័យ*

**ជំហានទី ១១**. **ចុច**លើ ![](/sbox/screen/riseup-en-1/05.png) ដើម្បីត្រឡប់ទៅកាន់គេហទំព័រអ៊ីមែល **RiseUp** វិញ (សូមមើល *រូបភាព ១*)។

សូមអបអរសាទរ! ពេលនេះ លោកអ្នកបង្កើតឬស្នើសុំគណនីអ៊ីមែល **RiseUp**បានដោយជោគជ័យ។





---

lang: km
community: guide
type: tools
legacy: True
child: True
os: android
weight: 2
depth: 3
title: Orweb - Usage

---

### ៣. របៀបប្រើកម្មវិធី Orweb ###

- [**៣.០ ការប្រើប្រាស់ជាមូលដ្ឋាន**](#3.0)
- [**៣.១ ការប្រើប្រាស់កម្រិតខ្ពស់**](#3.1)
    - [**៣.១.១ ផ្លាស់ប្តូរ User Agent (ភ្នាក់ងារអ្នកប្រើប្រាស់)**](#3.1.1)
    - [**៣.១.២ សម្អាតប្រវត្តិបើកទំព័រអ៊ីនធឺណេត**](#3.1.2)
        - [**៣.១.២.១ តាមរបៀបមិនស្វ័យប្រវត្ត**](#3.1.2.1)
        - [**៣.១.២.២ តាមរបៀបស្វ័យប្រវត្ត**](#3.1.2.2)
    - [**៣.១.៣ សម្អាតឃុកឃី(Cookies)**](#3.1.3)

<a name="3.0"></a>
## ៣.០ ការប្រើប្រាស់ជាមូលដ្ឋាន ##

### ការប្រើកម្មវិធីជាលើកដំបូង ###

**ជំហានទី ១**. ដើម្បីបើកកម្មវិធី Orweb  លោកអ្នកត្រូវ**ចុច**លើរូបសញ្ញារបស់វា។

![](/sbox/screen/orweb-en-1/orweb.png)

**ជំហានទី ២**. កម្មវិធី **Orweb** នឹងបើកដំណើរការ ហើយព្យាយាមភ្ជាប់ជាស្វ័យប្រវត្តទៅកាន់ *https://check.torproject.org* ដើម្បីប្រាកដថា ការភ្ជាប់របស់វាទៅកាន់បណ្តាញ **Tor** កំពុងធ្វើការ។ ប្រសិនបើវាអាចភ្ជាប់បាន លោកអ្នកនឹងឃើញមានសារមួយប្រាប់លោកអ្នកថា *Your browser is configured to use Tor* (*កម្មវិធីបើកអ៊ីនធឺណេតរបស់លោកអ្នកត្រូវបានកំណត់មុខងារឱ្យប្រើ Tor*)។ ប្រសិនបើកម្មវិធី **Orweb** មិនអាចភ្ជាប់ទៅកាន់គេហទំព័រនេះបានទេ នោះលោកអ្នកនឹងឃើញមានសារប្រាប់កំហុសមួយនៅក្នុងកម្មវិធីបើកអ៊ីនធឺណេត។ ប្រសិនបើករណីនេះកើតឡើង លោកអ្នកគួរតែពិនិត្យឱ្យឃើញច្បាស់ថា កម្មវិធី [Orbot](/km/orbot_main/) ត្រូវបានបញ្ចូល និងកំពុងមានដំណើរការនៅក្នុងទូរស័ព្ទ Android របស់លោកអ្នក។

![](/sbox/screen/orweb-en-1/006.png) ![](/sbox/screen/orweb-en-1/007.png)

*រូបភាព ១ និង ២ ៖ ផ្ទាំងកម្មវិធី Orweb ភ្ជាប់បានជោគជ័យ និង ផ្ទាំងកម្មវិធី Orweb ភ្ជាប់មិនបានជោគជ័យ*

**ជំហានទី ៣**. ដើម្បីបើកមើលគេហទំព័រណាមួយ ត្រូវ**ចុច**ខាងស្តាំនៃ ![](/sbox/screen/orweb-en-1/008.png)ដែលស្ថិតនៅផ្នែកខាងលើបង្អស់នៃអេក្រង់ រួច វាយបញ្ចូលអាសយដ្ឋានដែលលោកអ្នកចង់បើកមើល។ ចុចលើ **Go** នៅលើក្តារវាយអក្សរដែលមាននៅលើអេក្រង់។

![](/sbox/screen/orweb-en-1/009.png) ![](/sbox/screen/orweb-en-1/010.png)

*រូបភាព ៣ និង ៤ ៖ បើកមើលគេហទំព័រថ្មីមួយ*

<a name="3.1"></a>
## ៣.១ ការប្រើប្រាស់កម្រិតខ្ពស់ ##

<a name="3.1.1"></a>
## ៣.១.១ ផ្លាស់ប្តូរ User Agent (ភ្នាក់ងារអ្នកប្រើប្រាស់) ##

ប្រសិនបើលោកអ្នកចង់លាក់ពីគេហទំព័រ ដែលលោកអ្នកបើកមើលនូវប្រភេទទូរស័ព្ទដែលលោកអ្នកកំពុងប្រើ លោកអ្នកអាចកំណត់កម្មវិធី **Orweb** ឱ្យធ្វើជាប្រភេទទូរស័ព្ទផ្សេងៗមួយចំនួន។

**ជំហានទី ១**. **ចុច**លើរូបសញ្ញាម៉ឺនុយ (![](/sbox/screen/orweb-en-1/011.png)) ដែលនៅខាងលើបង្អស់ខាងស្តាំនៃអេក្រង់ បន្ទាប់មក **ចុច**លើ ![](/sbox/screen/orweb-en-1/012.png)។

![](/sbox/screen/orweb-en-1/013.png)

*រូបភាព ៥ ៖ ម៉ឺនុយ Settings*

**ជំហានទី ២**. នៅក្នុងផ្នែក *Settings*  ត្រូវស្ក្រូលចុះទៅផ្នែក **Privacy** (**ភាពឯកជន**) បន្ទាប់មក **ចុច**លើ ![](/sbox/screen/orweb-en-1/014.png)។

![](/sbox/screen/orweb-en-1/015.png)

*រូបភាព ៦ ៖ ផ្ទាំងជម្រើស User Agent (ភ្នាក់ងារអ្នកប្រើប្រាស់)*

**ជំហានទី ៣**. លោកអ្នកនឹងឃើញមានបង្ហាញបញ្ជី *User Agents* (*ភ្នាក់ងារអ្នកប្រើប្រាស់*) មួយ។ ត្រូវ**ចុច**លើជម្រើសដែលលោកអ្នកចង់បាន (ឧទា. ចុចលើ *iPhone* ដើម្បីកំណត់វា។ ឥឡូវនេះ នៅពេលលោកអ្នកបើកគេហទំព័រមួយ គេហទំព័រនោះនឹងគិតថា លោកអ្នកកំពុងប្រើទូរស័ព្ទ *iPhone*)។

![](/sbox/screen/orweb-en-1/016.png)

*រូបភាព ៧ ៖ បញ្ជី User Agents (ភ្នាក់ងារអ្នកប្រើប្រាស់) ដែលអាចមាន*

<a name="3.1.2"></a>
## ៣.១.២ សម្អាតប្រវត្តិបើកទំព័រអ៊ីនធឺណេត ##

<a name="3.1.2.1"></a>
## ៣.១.២.១ តាមរបៀបមិនស្វ័យប្រវត្ត ##

ដើម្បីសម្អាតប្រវត្តិបើកទំព័រអ៊ីនធឺណេត និងខេចឆ៍(Cache) របស់លោកអ្នកតាមរបៀបមិនស្វ័យប្រវត្ត និងដើម្បីលាក់បាំងគេហទំព័រដែលលោកអ្នកបាន និងកំពុងបើកមើលនៅក្នុងទូរស័ព្ទរបស់លោកអ្នក  ត្រូវ**ចុច**លើរូបសញ្ញាម៉ឺនុយ (![](/sbox/screen/orweb-en-1/011.png)) and press ![](/sbox/screen/orweb-en-1/017.png)

<a name="3.1.2.2"></a>
## ៣.១.២.២ តាមរបៀបស្វ័យប្រវត្ត ##

ដើម្បីលុបចោលប្រវត្តិបើកទំព័រអ៊ីនធឺណេតនិងខេចឆ៍(Cache)របស់លោកអ្នកដោយស្វ័យប្រវត្ត នៅពេលលោកអ្នកបើកទំព័រថ្មី៖

**ជំហានទី ១**. **ចុច**លើរូបសញ្ញាម៉ឺនុយ (![](/sbox/screen/orweb-en-1/011.png)) បន្ទាប់មក ![](/sbox/screen/orweb-en-1/012.png)។

**ជំហានទី ២**. នៅក្នុងផ្ទាំង **Settings** ត្រូវស្ក្រូលចុះ បន្ទាប់មក **ចុច**លើ *Clear Back History* (*សម្អាតប្រវត្តិបើកទំព័រអ៊ីនធឺណេតចាស់*)។

![](/sbox/screen/orweb-en-1/018.png)

*រូបភាព ៨ ៖ កំណត់ជម្រើស Clear Back History (សម្អាតប្រវត្តិបើកទំព័រអ៊ីនធឺណេតចាស់)*

កំណត់សម្គាល់ ៖ នៅពេលលោកអ្នកកំណត់ចំណុចនេះ លោកអ្នកនឹងមិនអាចចុចលើប៊ូតុង Back ដើម្បីបើកមើលទំព័រអ៊ីនធឺណេតដែលលោកអ្នកធ្លាប់បើកមើលបានឡើយ។

<a name="3.1.3"></a>
## ៣.១.៣ សម្អាតឃុកឃី(Cookies) ##

**កំណត់សម្គាល់ ៖** ការលុបចោលឃុកឃី(Cookies) នឹងធ្វើឱ្យលោកចេញផុតពីគេហទំព័រដែលលោកអ្នកបានបើកចូល។

**ជំហានទី ១**. **ចុច**លើរូបសញ្ញាម៉ឺនុយ (![](/sbox/screen/orweb-en-1/011.png)) ដែលស្ថិតនៅខាងលើបង្អស់ខាងស្តាំនៃ    អេក្រង់ បន្ទាប់មក **ចុច**លើ **Settings**។

**ជំហានទី ២**. ស្ក្រូលចុះទៅផ្នែក **Cookies** បន្ទាប់មក ចុចលើ ![](/sbox/screen/orweb-en-1/019.png)។

**ជំហានទី ៣**. **ចុច**លើ ![](/sbox/screen/orweb-en-1/020.png) ដើម្បីបញ្ជាក់លើការលុបចោលឃុកឃី(Cookies)។

![](/sbox/screen/orweb-en-1/021.png)

*រូបភាព ៩ ៖ បញ្ជាក់លើការលុបចោលឃុកឃី(Cookies)*



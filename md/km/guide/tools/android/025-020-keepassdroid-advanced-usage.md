

---

lang: km
community: guide
type: tools
legacy: True
child: True
os: android
weight: 2
depth: 3
title: KeePassDroid - Advanced usage

---

## ៣. ការប្រើប្រាស់កម្មវិធី KeePassDroid កម្រិតខ្ពស់

- [**៣.០ របៀបកែទិន្នន័យ**](#3.0)
- [**៣.១ របៀបបង្កើតពាក្យសម្ងាត់ចៃដន្យ**](#3.1)
- [**៣.២ របៀបចាក់សោឃ្លាំងទិន្នន័យ KeePassDroid**](#3.2)
- [**៣.៣ របៀបបង្កើតសំណៅថតចម្លង នៃឯកសារឃ្លាំងទិន្នន័យពាក្យសម្ងាត់**](#3.3)
- [**៣.៤ របៀបកំណត់ពាក្យសម្ងាត់មេរបស់លោកអ្នកឡើងវិញ**](#3.4)
- [**៣.៥ របៀបផ្លាស់ប្តូរពេលវេលាកំណត់ (Timeouts)**](#3.5)
    - [**៣.៥.១ ពេលវេលាកំណត់របស់ Clipboard (Clipboard Timeout)**](#3.5.1)
    - [**៣.៥.២ ពេលវេលាកំណត់ចាក់សោឃ្លាំងទិន្នន័យ (Lock Database Timeout)**](#3.5.2)
    

<a name="3.0"></a>
## ៣.០ របៀបកែទិន្នន័យ ##

លោកអ្នកអាចផ្លាស់ប្តូរពាក្យសម្ងាត់របស់លោកអ្នក ឬកែព័ត៌មានលម្អិតផ្សេងៗទៀតដែលរក្សាទុកនៅក្នុងទិន្នន័យបាន។ ការផ្លាស់ប្តូរពាក្យសម្ងាត់នៅរៀងរាល់បីទៅប្រាំមួយខែម្តង ត្រូវបានចាត់ទុកជាទូទៅថា គឺជាទម្លាប់អនុវត្តន៍ល្អក្នុងផ្នែកសុវត្ថិភាព។

**ជំហានទី ១**.  **ចុច**លើ *Group* (*ក្រុម*) ដែលមានទិន្នន័យដែលលោកអ្នកចង់កែ បន្ទាប់មក **ចុច**លើទិន្នន័យនេះដើម្បីមើលខ្លឹមសាររបស់វា។

![](/sbox/screen/keepassdroid-en-1/020.png)

*រូបភាព ១ ៖ ខ្លឹមសារនៃទិន្នន័យ*

**ជំហានទី ២**.  **ចុច**លើ ![](/sbox/screen/keepassdroid-en-1/021.png) ដើម្បីចាប់ផ្តើមកែព័ត៌មាន។ 

![](/sbox/screen/keepassdroid-en-1/023.png)

*រូបភាព ២ ៖ កែព័ត៌មាន*

**ជំហានទី ៣**.  នៅពេលលោកអ្នកបានកែចប់ហើយ ត្រូវ**ចុច**លើ ![](/sbox/screen/keepassdroid-en-1/022.png) ដើម្បីថតទុកគ្រប់ការផ្លាស់ប្តូរទាំងអស់។


<a name="3.1"></a>
## ៣.១ របៀបបង្កើតពាក្យសម្ងាត់ចៃដន្យ ##

ពាក្យសម្ងាត់ដែលវែងនិងបង្កើតដោយចៃដន្យ គឺមានលក្ខណៈរឹងមាំនិងមានសុវត្ថិភាព ព្រោះការបង្កើតពាក្យសម្ងាត់ទាំងនេះមានមូលដ្ឋានលើគោលការណ៍គណិតសាស្ត្រ  ហើយមិនអាចងាយទាយស្មានដឹងបានដោយអ្នកដែលកំពុងព្យាយាមបំបែកចូលគណនីរបស់លោកអ្នកឡើយ។ កម្មវិធី **KeePassDroid** ផ្តល់នូវ *កម្មវិធីបង្កើតពាក្យសម្ងាត់* (*Password Generator*) មួយ ដើម្បីជួយលោកអ្នកបង្កើតពាក្យសម្ងាត់នេះ។ 

![](/sbox/screen/keepassdroid-en-1/024.png)

*រូបភាព ៣ ៖ កែទិន្នន័យពាក្យសម្ងាត់*

**ជំហានទី ១**.  **ចុច**លើប៊ូតុង ![](/sbox/screen/keepassdroid-en-1/025.png) ដែលមាននៅក្នុងផ្ទាំង *បញ្ចូលទិន្នន័យ* ឬ ផ្ទាំង *កែទិន្នន័យ* (រូបភាព ៣ ខាងលើ) ដើម្បីបើកផ្ទាំង *កម្មវិធីបង្កើតពាក្យសម្ងាត់* ដូចខាងក្រោមនេះ៖

![](/sbox/screen/keepassdroid-en-1/026.png)

*រូបភាព ៤ ៖ កម្មវិធីបង្កើតពាក្យសម្ងាត់*

ផ្ទាំង *កម្មវិធីបង្កើតពាក្យសម្ងាត់* ផ្តល់ឱ្យលោកអ្នកដោយស្វ័យប្រវត្តនូវពាក្យសម្ងាត់ចៃដន្យដែលមានប្រវែង៨តួអក្សរ។ ប៉ុន្តែ យើងខ្ញុំសូមណែនាំឱ្យលោកអ្នកប្រើពាក្យសម្ងាត់ដែលមានប្រវែងវែងជាងនេះ។ លោកអ្នកអាចបង្កើតពាក្យសម្ងាត់ដែលមានប្រវែងវែងជាងនេះ និងមានសុវត្ថិភាពជាងនេះបាន ដោយជ្រើសយកជម្រើសខាងក្រោមនេះ ដូចក្នុងឧទាហរណ៍របស់យើងខ្ញុំ៖

- **Length** (**ប្រវែង**) យ៉ាងតិចបំផុត ១៦ តួអក្សរ
- **គូសយក** Upper-case Letter (អក្សរធំ)
- **គូសយក** Lower-case Letter (អក្សរតូច)
- **គូសយក** Digits (តួលេខ ឬចំនួនខ្ទង់)
- **គូសយក** Minus (សញ្ញាដក)
- **គូសយក** Underline (គូសបន្ទាត់ពីក្រោម)
- **គូសយក** Brackets (វង់ក្រចក)


**កំណត់សម្គាល់ ៖** ដើម្បីបង្កើតពាក្យសម្ងាត់ដែលមានប្រវែងវែងជាង១៦តួអក្សរ ត្រូវជំនួសតួលេខដែលមាននៅក្នុងប្រអប់វាយអក្សរនេះដោយតួលេខដែលលោកអ្នកចង់បាន។

សូមមើល រូបភាព ៤ ខាងលើ។

**ជំហានទី ២**.  **ចុច**លើ ![](/sbox/screen/keepassdroid-en-1/027.png) ដើម្បីឱ្យកម្មវិធី **KeePassDroid** បង្កើតពាក្យសម្ងាត់ចៃដន្យថ្មីមួយ។

**ជំហានទី ៣**.  **ចុច**លើ ![](/sbox/screen/keepassdroid-en-1/028.png) ដើម្បីចម្លងពាក្យសម្ងាត់ដែលបង្កើតបាននេះដាក់ទៅក្នុងទិន្នន័យគណនីរបស់លោកអ្នក និងនាំលោកអ្នកត្រឡប់ទៅកាន់ផ្ទាំងកែទិន្នន័យវិញ។

![](/sbox/screen/keepassdroid-en-1/029.png)

*រូបភាព ៥ ៖ ព័ត៌មានទិន្នន័យ*

**ជំហានទី ៤**.  **ចុច**លើ ![](/sbox/screen/keepassdroid-en-1/030.png) ដើម្បីទទួលយកពាក្យសម្ងាត់ និងត្រឡប់ទៅកាន់ផ្ទាំង *ទិន្នន័យបញ្ចូល* ដូចខាងក្រោមនេះ៖

![](/sbox/screen/keepassdroid-en-1/031.png)

*រូបភាព ៦ ៖ ផ្ទាំងទិន្នន័យបញ្ចូល*

<a name="3.2"></a>
## ៣.២ របៀបចាក់សោឃ្លាំងទិន្នន័យ KeePassDroid ##

**ជំហានទី ១**.  **ចុច**លើរូបសញ្ញា **មេសោ** (![](/sbox/screen/keepassdroid-en-1/032.png)) ដែលនៅខាងលើបង្អស់នៃផ្ទាំងមេ ខណៈដែលកម្មវិធី **KeePassDroid** កំពុងបើក។ វានឹងចាក់សោឃ្លាំងទិន្នន័យរបស់លោកអ្នកភ្លាមៗ។ លោកអ្នកនឹងឃើញលេចមានផ្ទាំងខាងក្រោមនេះ ដែលតម្រូវឱ្យលោកអ្នកវាយបញ្ចូល*ពាក្យសម្ងាត់មេ*របស់លោកអ្នក ដើម្បីបើកសោរ។ 

![](/sbox/screen/keepassdroid-en-1/033.png)

*រូបភាព ៧ ៖ ឃ្លាំងទិន្នន័យដែលជាប់សោរ*

<a name="3.3"></a>
## ៣.៣ របៀបបង្កើតសំណៅថតចម្លង នៃឯកសារឃ្លាំងទិន្នន័យពាក្យសម្ងាត់ ##

ឯកសារឃ្លាំងទិន្នន័យ **KeePassDroid** នៅក្នុងទូរស័ព្ទ Android របស់លោកអ្នក ត្រូវបានសម្គាល់ដោយកន្ទុយពាក្យសម្គាល់   ប្រភេទឯកសារ *.kdb* របស់វា។ លោកអ្នកអាចចម្លងឯកសារនេះដាក់ទៅក្នុងកុំព្យូទ័រឬអង្គចងចាំUSBរបស់លោកអ្នក។ គ្មានអ្នកផ្សេងទៀតនឹងអាចបើកឃ្លាំងទិន្នន័យនេះបានដោយគ្មានពាក្យសម្ងាត់មេឡើយ។

តាមការកំណត់ដែលមានស្រាប់ ឃ្លាំងទិន្នន័យត្រូវបានរក្សាទុកនៅក្នុងថតឯកសារមួយដែលមានឈ្មោះថា *keepass* នៅក្នុង   ទូរស័ព្ទរបស់លោកអ្នក។ ទីតាំងពិតប្រាកដរបស់វា គឺ */mnt/sdcard/keepass*។

**កំណត់សម្គាល់** ៖ លោកអ្នកចាំបាច់ត្រូវមានបញ្ចូលកម្មវិធី KeePass នៅក្នុងកុំព្យូទ័ររបស់លោកអ្នក ឬត្រូវមានសំណៅអាចយកតាមខ្លួនបាននៃកម្មវិធី KeePass នៅក្នុងអង្គចងចាំ USB របស់លោកអ្នក ដើម្បីអាចបើកឃ្លាំងទិន្នន័យរបស់លោកអ្នកដែលលោកអ្នកបានចម្លងពីទូរស័ព្ទ Android របស់លោកអ្នកបាន។ 

សូមមើលជំពូកកម្មវិធី [**KeePass**](/km/keepass_main) សម្រាប់ព័ត៌មានបន្ថែម។

<a name="3.4"></a>
### ៣.៤ របៀបកំណត់ពាក្យសម្ងាត់មេរបស់លោកអ្នកឡើងវិញ ##

លោកអ្នកអាចផ្លាស់ប្តូរពាក្យសម្ងាត់មេបានគ្រប់ពេលវេលា។ លោកអ្នកអាចធ្វើការនេះបាន បន្ទាប់ពីលោកអ្នកបានបើកឃ្លាំង    ទិន្នន័យពាក្យសម្ងាត់។ 

**ជំហានទី ១**. **ចុច**លើរូបសញ្ញាម៉ឺនុយ (![](/sbox/screen/keepassdroid-en-1/016.png)) ដែលនៅខាងលើបង្អស់ខាងស្តាំនៃផ្ទាំងមេ។ 

![](/sbox/screen/keepassdroid-en-1/034.png)

*រូបភាព ៨ ៖ ជម្រើសរបស់ម៉ឺនុយ*

**ជំហានទី ២**.  **ចុច**លើ ![](/sbox/screen/keepassdroid-en-1/035.png) ដើម្បីបើកផ្ទាំងខាងក្រោមនេះ៖

![](/sbox/screen/keepassdroid-en-1/036.png)

*រូបភាព ៩ ៖ វាយបញ្ចូលពាក្យសម្ងាត់ថ្មី*

**ជំហានទី ៣**.  វាយបញ្ចូលពាក្យសម្ងាត់មេថ្មីទៅក្នុងប្រអប់វាយអក្សរ **Password** (**ពាក្យសម្ងាត់**) និង **Confirm Password** (**បញ្ជាក់ពាក្យសម្ងាត់ម្តងទៀត**) បន្ទាប់មក **ចុច**លើ OK។

![](/sbox/screen/keepassdroid-en-1/037.png)

*រូបភាព ១០ ៖ វាយបញ្ចូលពាក្យសម្ងាត់ថ្មី*

<a name="3.5"></a>
## ៣.៥ របៀបផ្លាស់ប្តូរពេលវេលាកំណត់ (Timeouts)

<a name="3.5.1"></a>
### ៣.៥.១ ពេលវេលាកំណត់របស់ Clipboard (Clipboard Timeout)

ដើម្បីមានកម្រិតសុត្ថិភាពកាន់តែខ្ពស់ ពាក្យសម្ងាត់ត្រូវបានចម្លងដាក់ទៅក្នុង Clipboard សម្រាប់រយៈពេលកំណត់មួយ មុនពេលវាត្រូវបានសម្អាតចេញដោយស្វ័យប្រវត្តពី Clipboard។ លោកអ្នកមានជម្រើសដើម្បីផ្លាស់ប្តូររយៈពេលនេះទៅជា **៣០ វិនាទី**, **១ នាទី** ឬ **៥ នាទី**។

មានជម្រើស**គ្មាន**(**Never**)ផងដែរ ប៉ុន្តែ យើងខ្ញុំសូមណែនាំឱ្យលោកអ្នកកុំជ្រើសយកជម្រើសនេះ។

លោកអ្នកអាចមើលឃើញជម្រើសទាំងនេះនៅក្នុងផ្ទាំងខាងក្រោមនេះ ដោយចូលទៅ ៖ **Menu** (![](/sbox/screen/keepassdroid-en-1/016.png)) > **Settings** > **Application** > **Clipboard timeout**

![](/sbox/screen/keepassdroid-en-1/038.png)

*រូបភាព ១១ ៖ ជម្រើសពេលវេលាកំណត់សម្រាប់ Clipboard៖*

<a name="3.5.2"></a>
### ៣.៥.២ ពេលវេលាកំណត់ចាក់សោរឃ្លាំងទិន្នន័យ (Lock Database Timeout)

លោកអ្នកមានផងដែរនូវជម្រើសចាក់សោរឃ្លាំងទិន្នន័យ នៅពេលកម្មវិធីមានលក្ខណៈអសកម្មក្នុងរយៈពេលជាក់លាក់មួយ។ ឃ្លាំងទិន្នន័យរបស់លោកអ្នកនឹងចាក់សោរដោយស្វ័យប្រវត្ត បន្ទាប់ពីលែងត្រូវបានប្រើក្នុងរយៈ ៥ នាទី។ ប្រសិនបើលោកអ្នកចង់បន្ថយរយៈពេលនេះ ត្រូវ**ចុច**លើ ៖ **Menu** (![](/sbox/screen/keepassdroid-en-1/016.png)) > **Settings** > **Application** > **Application timeout**


![](/sbox/screen/keepassdroid-en-1/039.png)

*រូបភាព ១២ ៖ ជម្រើសពេលវេលាកំណត់សម្រាប់កម្មវិធី*

**ជ្រើសយក** **៣០ វិនាទី**, **១ នាទី** ឬ **៥ នាទី**។  មានជម្រើស **គ្មាន** (**Never**) ផងដែរ ប៉ុន្តែ យើងខ្ញុំសូមណែនាំឱ្យលោកអ្នកកុំជ្រើសយកជម្រើសនេះ។




---

lang: km
community: guide
type: tools
legacy: True
child: False
os: android
weight: 029
title: Orweb for Android Devices

---

**គេហទំព័រដើម** 

 [**គេហទំព័ររបស់កម្មវិធី Orweb**](https://guardianproject.info/apps/orweb/)

**សេចក្តីតម្រូវសម្រាប់ទូរស័ព្ទ**

- Android 1.6 ឡើងទៅ

- បានបញ្ចូលកម្មវិធី [Orbot](/km/orbot_main) រួចជាមុន

**សំណៅដែលប្រើនៅក្នុងមគ្គុទ្ទេសក៍នេះ**

- 0.6.1

**កាលបរិច្ឆេទកែសម្រួលចុងក្រោយនៃជំពូកនេះ**

- កក្កដា ២០១៤

**អាជ្ញាប័ណ្ណ** 

- FOSS (កម្មវិធីសេរីនិងបើកចំហ) - [GPLv2](https://en.wikipedia.org/wiki/GPLv2)

**ឯកសារតម្រូវឱ្យអាន**

- កូនសៀវភៅណែនាំ ជំពូក [**៨ ៖ របៀបរក្សាអនាមិកភាព និងគេចវាងពីការត្រួតពិនិត្យអ៊ីនធឺណេត**](/km/chapter-8)
- កូនសៀវភៅណែនាំ ជំពូក [**១០ ៖ របៀបប្រើទូរស័ព្ទចល័តដោយសុវត្ថិភាពបំផុត តាមដែលអាចធ្វើទៅបាន**](/km/chapter-10)
- កូនសៀវភៅណែនាំ ជំពូក [**១១ ៖ របៀបប្រើស្មាតហ្វូនដោយសុវត្ថិភាពបំផុត តាមដែលអាចធ្វើទៅបាន**](/km/chapter-11)

**អត្ថប្រយោជន៍ ដែលលោកអ្នកនឹងទទួលបានមកវិញ**៖ 

- សមត្ថភាព ដើម្បីលាក់បាំងអត្តសញ្ញាណឌីជីតថលរបស់លោកអ្នក ពីគេហទំព័រដែលលោកអ្នកបើកមើល។
- សមត្ថភាព ដើម្បីលាក់បាំងគេហទំព័រដែលលោកអ្នកបើកមើល ពីក្រុមហ៊ុនផ្តល់សេវាអ៊ីនធឺណេត(ISPs) និងពីយន្តការឃ្លាំមើលផ្សេងទៀត។
- សមត្ថភាព ដើម្បីគេចវាងការត្រួតពិនិត្យអ៊ីនធឺណេត និងវិធានចម្រោះ។

**កម្មវិធីដែលអាចប្រើបានជាមួយ Android, iPhone, Blackberry** ៖

- iOS: [OnionBrowser](https://mike.tig.as/onionbrowser/) (គិតថ្លៃ)
- Android: [Firefox](https://play.google.com/store/apps/details?id=org.mozilla.firefox) ជាមួយ [ProxyMobile](https://addons.mozilla.org/en-US/mobile/addon/proxy-mobile/)


## ១.១ ការដែលលោកអ្នកគួរដឹងអំពីកម្មវិធីនេះ មុនពេលលោកអ្នកចាប់ផ្តើមប្រើវា ##

**កំណត់សម្គាល់ ៖** មាន[មេរោគ](http://xordern.net/ip-leakage-of-mobile-tor-browsers.html) មួយនៅក្នុងសំណៅកម្មវិធី **Orweb** បច្ចុប្បន្ន (0.6.1 ចុះក្រោម) ដែលអាចនឹងធ្វើឱ្យលេចធ្លាយព័ត៌មានអំពីលោកអ្នក (ដូចជា អាសយដ្ឋានពិធីការអ៊ីនធឺណេត (IP address) របស់លោកអ្នកជាដើម) ទៅម្ចាស់គេហទំព័រ ប្រសិនបើលោកអ្នកកំពុងមើលវីដេអូដែលមានមូលដ្ឋានលើHTML5។ កម្ម វិធី **Orweb** នឹងនៅតែអនុញ្ញាតឱ្យលោកអ្នកគេចវាងពីការត្រួតពិនិត្យ និងបង្ការមិនឱ្យលោកអ្នកត្រូវបានឈ្លបយកការណ៍ដោយ*ក្រុមហ៊ុនផ្តល់សេវាអ៊ីនធឺណេត* (ISP)។ ប៉ុន្តែ យើងខ្ញុំមិនណែនាំឱ្យប្រើវាដើម្បីបើកមើលគេហទំព័រដែលត្រូវបានចាត់ទុកថាអាចនឹងបង្កអន្តរាយឡើយ។ សម្រាប់ព័ត៌មានបន្ថែមអំពីបញ្ហានេះ សូមមើល [ការឆ្លើយតបរបស់អ្នកអភិវឌ្ឍកម្មវិធី](https://guardianproject.info/2014/06/30/recent-news-on-orweb-flaws/).

កម្មវិធី **Orweb** នឹងធ្វើការបានត្រឹមត្រូវ តែនៅក្រោយពេលបានបញ្ចូល និងកំណត់កម្មវិធី [**Orbot**](/km/Orbot_main) ប៉ុណ្ណោះ។

សូមចាំថា ប្រសិនបើលោកអ្នកបានបង្កើតអ៊ីមែល ឬប្លុក(blog)មួយពីមុនដោយមិនប្រើកម្មវិធី **Orweb**  គេហទំព័រដែលលោកអ្នកបើកមើលនឹងនៅតែស្គាល់ទីតាំងពិតប្រាកដរបស់លោកអ្នក ទោះបីលោកអ្នកត្រឡប់មកប្រើកម្មវិធី**Orweb** ក៏ដោយ។

ប្រសិនបើលោកអ្នកចង់បានកម្រិតអនាមិកភាពរឹងមាំជាងនេះនៅខណៈពេលប្រើកម្មវិធី**Orweb** លោកអ្នកត្រូវអនុវត្តជំហានផ្សេងទៀត ដែលរួមមាន៖

- មិនត្រូវចូលប្រើគណនីដែលបង្កើតដោយឈ្មោះពិតរបស់លោកអ្នក
- មិនត្រូវផ្តល់ទិន្នន័យផ្ទាល់ខ្លួនរបស់លោកអ្នក
- មិនត្រូវធ្វើកិច្ចការដដែលៗដែលលោកអ្នកធ្វើកាលពីមិនទាន់យកចិត្តទុកដាក់រក្សាអនាមិកភាព។



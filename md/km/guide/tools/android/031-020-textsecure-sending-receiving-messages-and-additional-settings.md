

---

lang: km
community: guide
type: tools
legacy: True
child: True
os: android
weight: 2
depth: 3
title: TextSecure - Sending/Receiving Messages and Additional Settings

---

- [**៣.០ របៀបផ្ញើនិងទទួលសារ**](#3.0)
    - [**៣.០.១ របៀបផ្ញើសារជាឯកត្តនាម**](#3.0.1)
    - [**៣.០.២ របៀបផ្ញើសារជាក្រុម**](#3.0.2)
- [**៣.១ របៀបពិនិត្យផ្ទៀងផ្ទាត់អត្តសញ្ញាណ**](#3.1)
    - [**៣.១.១ របៀបអានខ្សែលេខកូដសម្គាល់ (Fingerprints)**](#3.1.1)
    - [**៣.១.២ របៀបស្គែនខ្សែលេខកូដសម្គាល់ (Fingerprints)**](#3.1.2)
- [**៣.២ របៀបនាំចេញសាររបស់លោកអ្នក**](#3.2)

<a name="3.0"></a>
## ៣.០ របៀបផ្ញើនិងទទួលសារ

**កំណត់សម្គាល់ ៖** ដើម្បីផ្ញើសារដែលមានទម្រង់សម្ងាត់ទៅឱ្យដៃគូទំនាក់ទំនងរបស់លោកអ្នក ពួកគេ*ត្រូវតែ*មានបញ្ចូល    កម្មវិធី**TextSecure**ផងដែរ បើមិនដូច្នេះទេ សារនឹងត្រូវបានផ្ញើចេញជាសារ SMS ដែលមិនធានាសុវត្ថិភាព។

កម្មវិធី **TextSecure** អាចផ្ញើសារជាសារ SMS ដោយប្រើក្រុមហ៊ុនទូរស័ព្ទចល័តរបស់លោកអ្នកដើម្បីបញ្ជូនសារបន្ត។ ជាមួយជម្រើសនេះ ទោះបីអ្នកទទួលសាររបស់លោកអ្នកកំពុងប្រើកម្មវិធី **TextSecure** ហើយសារ SMS ត្រូវបានបម្លែងជាទម្រង់សម្ងាត់ក៏ដោយ ក៏ក្រុមហ៊ុនទូរស័ព្ទចល័តរបស់លោកអ្នកនឹងនៅតែអាចដឹងថា លោកអ្នកកំពុងផ្ញើសារ(មានទម្រង់សម្ងាត់)ទៅអ្នកទទួលសាររបស់លោកអ្នក។ ប្រសិនបើទូរស័ព្ទរបស់លោកអ្នកត្រូវបានភ្ជាប់សេវាអ៊ីនធឺណេត ដោយប្រើសេវាភ្ជាប់ទិន្នន័យមួយដែលផ្តល់ដោយក្រុមហ៊ុនទូរស័ព្ទចល័តរបស់លោកអ្នក ឬដោយប្រើសេវា WiFi មូលដ្ឋាន  នោះកម្មវិធី **TextSecure** នឹងផ្ញើសារតាមរយៈការភ្ជាប់សេវាមានទម្រង់សម្ងាត់មួយជាមួយកុំព្យូទ័របម្រើ **WhisperSync** មួយ ជាជំនួសវិញ។ ក្នុងករណីនេះ ក្រុមហ៊ុនទូរស័ព្ទចល័តរបស់លោកអ្នកនឹងមិនស្គាល់អ្នកដែលលោកអ្នកកំពុងផ្ញើសារទៅឱ្យទេ។

<a name="3.0.1"></a>
## ៣.០.១ របៀបផ្ញើសារជាឯកត្តនាម

**ជំហានទី ១**. បើកកម្មវិធី **TextSecure** បន្ទាប់មក ចុចលើ ![](/sbox/screen/textsecure-en-1/022.png) ដែលនៅខាងលើបង្អស់នៃអេក្រង់របស់លោកអ្នក ដើម្បីបើកបង្ហាញបញ្ជីដៃគូទំនាក់ទំនងរបស់លោកអ្នក។

**ជំហានទី ២**. ចុចលើដៃគូទំនាក់ទំនងដែលលោកអ្នកចង់ផ្ញើសារឱ្យ។

**កំណត់សម្គាល់ ៖** បញ្ជីដៃគូទំនាក់ទំនងនឹងបង្ហាញដៃគូទំនាក់ទំនងដែលប្រើកម្មវិធី **TextSecure** របស់លោកអ្នកនៅផ្នែកខាងលើ (នៅក្រោមចំណងជើង **TextSecure  Users** (**អ្នកប្រើកម្មវិធី TextSecure**)) ហើយបន្ទាប់មក បង្ហាញបញ្ជីដៃគូទំនាក់ទំនងទាំងស្រុងរបស់លោកអ្នក (រួមទាំងដៃគូទំនាក់ទំនងដែលប្រើកម្មវិធី TextSecure) នៅក្នុងផ្នែក **All Contacts** (**ដៃគូទំនាក់ទំនងទាំងអស់**)។

![](/sbox/screen/textsecure-en-1/023.png) 

*រូបភាព ១ ៖ បញ្ជីដៃគូទំនាក់ទំនងនៅក្នុងកម្មវិធី TextSecure*

**ជំហានទី ៣**. សរសេរសាររបស់លោកអ្នកនៅក្នុងប្រអប់សរសេរសារ បន្ទាប់មក ចុចលើ ![](/sbox/screen/textsecure-en-1/024.png) ដើម្បីផ្ញើ។

**កំណត់សម្គាល់ ៖** ប្រសិនបើលោកអ្នកផ្ញើសារមួយទៅអ្នកប្រើកម្មវិធី **TextSecure** ម្នាក់ផ្សេងទៀតនៅខណៈពេលកំពុងភ្ជាប់សេវាអ៊ីនធឺណេត ជម្រើសស្វ័យប្រវត្ត គឺលោកអ្នកផ្ញើសារនេះតាមរយៈអ៊ីនធឺណេត។ ប្រសិនបើលោកអ្នកចង់ផ្ញើសារ SMS ដែលមានទម្រង់សម្ងាត់ (ដោយប្រើក្រុមហ៊ុនទូរស័ព្ទចល័តរបស់លោកអ្នក) ឬចង់ផ្ញើសារ SMS ដែលមិនធានាសុវត្ថិភាពជំនួសឱ្យសារដែលមានទម្រង់សម្ងាត់  លោកអ្នកត្រូវ*ចុចជាប់យូរ*លើ ![](/sbox/screen/textsecure-en-1/024.png) ដើម្បីបើកបង្ហាញជម្រើសផ្សេងៗសម្រាប់ការផ្ញើសារ។

![](/sbox/screen/textsecure-en-1/025.png) ![](/sbox/screen/textsecure-en-1/026.png) 

*រូបភាព ២ និង ៣ ៖ សារដែលត្រូវបានផ្ញើ / ជម្រើសផ្សេងៗសម្រាប់ការផ្ញើសារ*

**ការដែលលោកអ្នកគួរដឹង**

សារដែលត្រូវបានផ្ញើចេញរបស់លោកអ្នក មានពណ៌/សញ្ញាបង្ហាញនៅផ្ទៃខាងក្រោយផ្សេងៗគ្នា ដើម្បីជួយលោកអ្នកឱ្យដឹងពីរបៀបដែលពួកវាត្រូវបានផ្ញើចេញ៖

ពណ៌ខៀវជាមួយរូបសញ្ញា ![](/sbox/screen/textsecure-en-1/027.png) ៖ សារត្រូវបានផ្ញើចេញ តាមរយៈអ៊ីនធឺណេត ដោយមានទម្រង់សម្ងាត់ ។

![](/sbox/screen/textsecure-en-1/028.png)

*រូបភាព ៤ ៖ សារទម្រង់សម្ងាត់ដែលត្រូវបានផ្ញើចេញតាមរយៈសេវាទិន្នន័យចល័ត (Mobile Data)*

ពណ៌បៃតងជាមួយរូបសញ្ញា ![](/sbox/screen/textsecure-en-1/029.png) ៖  សារត្រូវបានផ្ញើចេញជាសារ SMS ដែលមានទម្រង់សម្ងាត់។

![](/sbox/screen/textsecure-en-1/030.png)

*រូបភាព ៥ ៖ សារ SMS ដែលមានទម្រង់សម្ងាត់*

ពណ៌បៃតង ៖ សារត្រូវបានផ្ញើចេញជាសារ SMS ដែលមិនធានាសុវត្ថិភាព

![](/sbox/screen/textsecure-en-1/031.png)

*រូបភាព ៦ ៖ សារ SMS ដែលមិនធានាសុវត្ថិភាព*

រូបសញ្ញា ![](/sbox/screen/textsecure-en-1/032.png) នៅមាននៅក្នុងសាររបស់លោកអ្នកចង្អុលបង្ហាញថា វាត្រូវបានប្រគល់ទៅដល់គោលដៅ។ **កំណត់សម្គាល់៖** រូបសញ្ញា ![](/sbox/screen/textsecure-en-1/032.png) លេចមកដោយស្វ័យប្រវត្តតែនៅពេលដែលសារត្រូវបានផ្ញើតាមរយៈអ៊ីនធឺណេតប៉ុណ្ណោះ ហើយ ដើម្បីមើលឃើញពួកវានៅពេលផ្ញើសារ SMS លោកអ្នកចាំបាច់ត្រូវបើកដំណើរការជម្រើស **SMS delivery report** (**រាយការណ៍អំពីការប្រគល់ SMS ទៅដល់គោលដៅ**) ដែលមាននៅក្នុង **Settings**។ 

សារដែលលោកអ្នកទទួលបានពីដៃគូទំនាក់ទំនងរបស់លោកអ្នក នឹងមានពណ៌ប្រផេះជានិច្ច។ ប្រសិនបើពួកវាមានរូបសញ្ញា ![](/sbox/screen/textsecure-en-1/033.png) មានន័យថា ពួកវាត្រូវបានទទួលដោយមានទម្រង់សម្ងាត់។ ប្រសិនបើគ្មានរូបសញ្ញា ![](/sbox/screen/textsecure-en-1/033.png) ទេ ពួកវាត្រូវបានទទួលដោយមិនធានាសុវត្ថិភាព។

<a name="3.0.2"></a>
## ៣.០.២ របៀបផ្ញើសារជាក្រុម

កម្មវិធី **TextSecure** អនុញ្ញាតឱ្យលោកអ្នកអាចផ្ញើសារទៅកាន់មនុស្សច្រើននាក់ក្នុងពេលតែមួយបានផងដែរ។

**កំណត់សម្គាល់ ៖** ប្រសិនបើ ក្នុងចំណោមអ្នកដែលលោកអ្នកផ្ញើសារទៅឱ្យ មាននរណាម្នាក់*មិន*ប្រើកម្មវិធី **TextSecure**  នោះសារនឹងត្រូវបានផ្ញើចេញជាសារ MMS  និង **មិន**ត្រូវបានបម្លែងជាទម្រង់សម្ងាត់ឡើយ។

**ជំហានទី ១**. ចុចលើ ![](/sbox/screen/textsecure-en-1/015.png) ដែលនៅខាងលើបង្អស់ខាងស្តាំនៃអេក្រង់របស់លោកអ្នក ដើម្បីបើកបង្ហាញម៉ឺនុយ បន្ទាប់មក ជ្រើសយក ![](/sbox/screen/textsecure-en-1/034.png)។

**ជំហានទី ២**. វាយបញ្ចូលឈ្មោះមួយសម្រាប់ក្រុមសន្ទនារបស់លោកអ្នក បន្ទាប់មក ចុចលើ ![](/sbox/screen/textsecure-en-1/035.png) ដើម្បីបន្ថែមដៃគូទំនាក់ទំនងរបស់លោកអ្នក។

**ជំហានទី ៣**. ចុចលើប្រអប់ដែលនៅខាងស្តាំនៃឈ្មោះដៃគូទំនាក់ទំនងនីមួយៗ ដើម្បីបញ្ចូលពួកគេទៅក្នុងក្រុម បន្ទាប់មក ចុចលើ ![](/sbox/screen/textsecure-en-1/036.png)។

![](/sbox/screen/textsecure-en-1/037.png) ![](/sbox/screen/textsecure-en-1/038.png)

*រូបភាព ៧ និង ៨ ៖ ការជ្រើសយកដៃគូទំនាក់ទំនង និង ការបង្កើតក្រុម*

**ជំហានទី ៤**. ចុចលើ ![](/sbox/screen/textsecure-en-1/036.png) ដើម្បីបញ្ចប់ការបង្កើតក្រុម និងត្រឡប់ទៅកាន់ផ្ទាំងមេរបស់កម្មវិធី **TextSecure** វិញ។

**ជំហានទី ៥**. ចុចលើក្រុមដែលលោកអ្នកបានបង្កើត រួចចាប់ផ្តើមផ្ញើសារទៅក្រុមនោះ។

![](/sbox/screen/textsecure-en-1/039.png)

*រូបភាព ៩ ៖ ការសន្ទនាជាក្រុម*

<a name="3.0.3"></a>
## ៣.០.៣ របៀបផ្ញើឯកសារ

កម្មវិធី **TextSecure** អនុញ្ញាតឱ្យលោកអ្នកអាចផ្ញើឯកសាររូបភាព វីដេអូ និងសម្លេងទៅឱ្យដៃគូទំនាក់ទំនងរបស់លោកអ្នកបានផងដែរ។

**ជំហានទី ១**. ចាប់ផ្តើមវគ្គសន្ទនាមួយជាមួយអ្នកដែលលោកអ្នកចង់ផ្ញើឯកសារឱ្យ។

**ជំហានទី ២**. ចុចលើ ![](/sbox/screen/textsecure-en-1/015.png) ដែលនៅខាងលើបង្អស់ខាងស្តាំនៃអេក្រង់របស់លោកអ្នក ដើម្បីបើកបង្ហាញម៉ឺនុយ បន្ទាប់មក ជ្រើសយក ![](/sbox/screen/textsecure-en-1/040.png)។

**ជំហានទី ៣**. ជ្រើសរើសពីបញ្ជីនូវប្រភេទឯកសារដែលលោកអ្នកចង់ផ្ញើ ៖ Picture / Video / Audio (រូបភាព / វីដេអូ / សម្លេង)

**ជំហានទី ៤**. ជ្រើសយកឯកសារដែលលោកអ្នកចង់ផ្ញើ។

**ជំហានទី ៥**. ពិនិត្យផ្ទៀងផ្ទាត់ថា ឯកសារដែលលោកអ្នកចង់ផ្ញើ គឺស្ថិតនៅក្នុងប្រអប់សរសេរសារ បន្ទាប់មក ចុចលើ ![](/sbox/screen/textsecure-en-1/024.png) ដើម្បីផ្ញើ។

![](/sbox/screen/textsecure-en-1/041.png) ![](/sbox/screen/textsecure-en-1/042.png)

*រូបភាព ១០ និង ១១ ៖  ការជ្រើសយកប្រភេទឯកសារ / រូបភាពដែលត្រូវបានផ្ញើទៅឱ្យដៃគូទំនាក់ទំនង*

<a name="3.1"></a>
### ៣.១ របៀបពិនិត្យផ្ទៀងផ្ទាត់អត្តសញ្ញាណ

ដើម្បីបញ្ជាក់ថា លោកអ្នកកំពុងផ្ញើសារទៅ និងទទួលសារពី ដៃគូទំនាក់ទំនងពិតប្រាកដ ភាគីទាំងពីរគួរតែពិនិត្យផ្ទៀងផ្ទាត់      អត្តសញ្ញាណ **TextSecure** របស់ខ្លួនជាមួយគ្នាទៅវិញទៅមក។

<a name="3.1.1"></a>
## ៣.១.១ ការអានខ្សែលេខកូដសម្គាល់ (Fingerprints)

ជំហានអនុវត្តន៍ខាងក្រោមនេះ ចាំបាច់ត្រូវអនុវត្តដោយភាគីទាំងពីរ។

**ជំហានទី ១**. បើកវគ្គសន្ទនាដែលមានស្រាប់មួយជាមួយដៃគូទំនាក់ទំនងរបស់លោកអ្នក បន្ទាប់មក ចុចលើ ![](/sbox/screen/textsecure-en-1/043.png) ដែលនៅខាងលើបង្អស់នៃអេក្រង់។

**ជំហានទី ២**. ចុចលើ ![](/sbox/screen/textsecure-en-1/044.png) នៅក្នុងម៉ឺនុយទម្លាក់។

**ជំហានទី ៣**. លោកអ្នកនឹងត្រូវបានបង្ហាញនូវខ្សែលេខកូដសម្គាល់(fingerprint)អត្តសញ្ញាណ**TextSecure** ដែលមានប្រវែង៦៦តួអក្សររបស់លោកអ្នកនិងរបស់ដៃគូទំនាក់ទំនងលោកអ្នក។ ខ្សែលេខកូដសម្គាល់(fingerprints)ទាំងនេះ គួរតែអានប្រាប់គ្នាទៅវិញទៅមក និងគួរតែពិនិត្យផ្ទៀងផ្ទាត់ថា ភាគីទាំងពីរមានខ្សែលេខកូដសម្គាល់(fingerprint)ដូចគ្នា តាមរយៈការជួបមុខគ្នាផ្ទាល់ ឬតាមរយៈមធ្យោបាយដែលអាចឱ្យលោកអ្នកបញ្ជាក់បានជាលក្ខណៈរូបភាព ឬសម្លេងនូវអ្នកដែលលោកអ្នកកំពុងនិយាយជាមួយ

![](/sbox/screen/textsecure-en-1/045.png) 

*រូបភាព ១២ ៖ ខ្សែលេខកូដសម្គាល់(fingerprints)របស់កម្មវិធី TextSecure*

<a name="3.1.2"></a>
## ៣.១.២ របៀបស្គែនខ្សែលេខកូដសម្គាល់ (Fingerprints)

**កំណត់សម្គាល់ ៖** ដើម្បីពិនិត្យផ្ទៀងផ្ទាត់ខ្សែលេខកូដសម្គាល់(fingerprints)ដោយប្រើ*ការស្គែន* លោកអ្នកចាំបាច់ត្រូវមាន [] [Barcode Scanner (កម្មវិធីស្គែនបារកូដ)](https://play.google.com/store/apps/details?id=com.google.zxing.client.android) បញ្ចូលនៅក្នុងទូរស័ព្ទរបស់លោកអ្នក។ ប្រសិនបើមិនមានកម្មវិធីស្គែនបារកូដ(Barcode Scanner)នៅក្នុងទូរស័ព្ទរបស់លោកអ្នកនៅពេលស្គែនទេនោះ កម្មវិធី **TextSecure** នឹងដោនឡូតនិងបញ្ចូលកម្មវិធីនេះឱ្យលោកអ្នក។

ជំហានអនុវត្តន៍ខាងក្រោមនេះ ចាំបាច់ត្រូវអនុវត្តដោយភាគីទាំងពីរ។

**ជំហានទី ១**. បើកវគ្គសន្ទនាដែលមានស្រាប់មួយជាមួយដៃគូទំនាក់ទំនងរបស់លោកអ្នក បន្ទាប់មក ចុចលើ  ![](/sbox/screen/textsecure-en-1/043.png) នៅខាងលើបង្អស់នៃអេក្រង់។

**ជំហានទី ២**. ចុចលើ ![](/sbox/screen/textsecure-en-1/044.png) នៅក្នុងម៉ឺនុយទម្លាក់នេះ។

**ជំហានទី ៣**. លោកអ្នកនឹងត្រូវបានបង្ហាញនូវខ្សែលេខកូដសម្គាល់(fingerprint)អត្តសញ្ញាណ **TextSecure** ដែលមានប្រវែង៦៦តួអក្សររបស់លោកអ្នកនិងរបស់ដៃគូទំនាក់ទំនងលោកអ្នក។ 

**ជំហានទី ៤**. នៅលើទូរស័ព្ទរបស់ភាគីទាំងពីរ ត្រូវចុចលើ ![](/sbox/screen/textsecure-en-1/046.png)។

**ជំហានទី ៥**. នៅក្នុងទូរស័ព្ទរបស់លោកអ្នក ត្រូវចុចលើ ![](/sbox/screen/textsecure-en-1/047.png) ហើយដៃគូទំនាក់ទំនងរបស់លោកអ្នកត្រូវចុចលើ ![](/sbox/screen/textsecure-en-1/048.png)។ ទូរស័ព្ទរបស់ដៃគូទំនាក់ទំនងលោកអ្នកនឹងបង្ហាញ    ឃ្យូអរកូដ(QR Code) ហើយទូរស័ព្ទរបស់លោកអ្នកនឹងបើក **កម្មវិធីស្គែនបារកូដ** (**Barcode Scanner**)។

**ជំហានទី ៦**. ប្រើ**កម្មវិធីស្គែនបារកូដ** (**Barcode Scanner**) ដែលមាននៅក្នុងទូរស័ព្ទរបស់លោកអ្នក ដើម្បីស្គែន *ឃ្យូអរកូដ* (*QR Code*) របស់ដៃគូទំនាក់ទំនងលោកអ្នក។

![](/sbox/screen/textsecure-en-1/049.png) ![](/sbox/screen/textsecure-en-1/050.png) 

*រូបភាព ១៣ និង ១៤ ៖ កម្មវិធីស្គែនឃ្យូអរកូដ/បារកូដ (QR Code / Barcode Scanner) របស់ដៃគូទំនាក់ទំនងលោកអ្នក*

**ជំហានទី ៧**. បន្ទាប់ពីឃ្យូអរកូដ(QR Code)ត្រូវបានស្គែនដោយជោគជ័យហើយ កម្មវិធី **TextSecure** នឹងពិនិត្យមើលសុពលភាពនៃអត្តសញ្ញាណនេះ។

![](/sbox/screen/textsecure-en-1/051.png) 

*រូបភាព ១៥ ៖ អត្តសញ្ញាណ TextSecure ដែលត្រូវបានពិនិត្យផ្ទៀងផ្ទាត់*

**ជំហានទី ៨**. បន្ទាប់ពីលោកអ្នកបានពិនិត្យផ្ទៀងផ្ទាត់អត្តសញ្ញាណ **TextSecure** របស់ដៃគូទំនាក់ទំនងលោកអ្នករួចហើយ ដៃគូទំនាក់ទំនងរបស់លោកអ្នកគួរតែអនុវត្តជំហានខាងលើនេះឡើងវិញ ដើម្បីពិនិត្យផ្ទៀងផ្ទាត់អត្តសញ្ញាណរបស់លោកអ្នក។

<a name="3.2"></a>
## ៣.២ របៀបនាំចេញសាររបស់លោកអ្នក

**កំណត់សម្គាល់ ៖** ខណៈដែលកម្មវិធី **TextSecure** អនុញ្ញាតឱ្យលោកអ្នកអាចនាំចេញសាររបស់លោកអ្នកបាននោះ សារដែលមាននៅក្នុងសំណៅឯកសារថតចម្លងនឹង**មិន**ត្រូវបានបម្លែងជាទម្រង់សម្ងាត់ឡើយ ហើយលោកអ្នកគួរតែចាត់ជំហានអនុវត្តន៍បន្ថែមដើម្បីការពារអ្វីៗដែលមាននៅក្នុងសំណៅឯកសារថតចម្លងនេះ។

**ជំហានទី ១**. ចុចលើ ![](/sbox/screen/textsecure-en-1/015.png) នៅខាងលើបង្អស់ខាងស្តាំនៃផ្ទាំងមេរបស់កម្មវិធី **TextSecure** ដើម្បីបើកបង្ហាញម៉ឺនុយ បន្ទាប់មក ជ្រើសយក ![](/sbox/screen/textsecure-en-1/052.png)។

**ជំហានទី ២**. ផ្ទាំងបន្ទាប់នឹងបើកនៅលើជម្រើស *IMPORT* (*នាំចូល*)។ ត្រូវចុចលើ ![](/sbox/screen/textsecure-en-1/053.png)។

**ជំហានទី ៣**. នៅលើផ្ទាំង *EXPORT* (*នាំចេញ*) ត្រូវចុចលើ ![](/sbox/screen/textsecure-en-1/054.png)។

**ជំហានទី ៤**. បញ្ជាក់ថាលោកអ្នកចង់នាំចេញសារដែលមិនមានទម្រង់សម្ងាត់ទៅកន្លែងផ្ទុកទិន្នន័យក្នុងទូរស័ព្ទរបស់លោកអ្នក ដោយចុចលើ ![](/sbox/screen/textsecure-en-1/053.png)។

**ជំហានទី ៥**. កម្មវិធី **TextSecure** នឹងបញ្ជាក់ថា ការនាំចេញនេះបានដំណើរការចប់សព្វគ្រប់ ដោយបង្ហាញពាក្យថា ![](/sbox/screen/textsecure-en-1/055.png)។  លោកអ្នកនឹងឃើញមានឯកសារមួយដែលមានឈ្មោះថា *Textsecure.xml* នៅក្នុងកន្លែងផ្ទុកទិន្នន័យរបស់ទូរស័ព្ទលោកអ្នក ដែលក្នុងនោះមានសារ របស់លោកអ្នក**ដែលមិនមានទម្រង់សម្ងាត់**។

![](/sbox/screen/textsecure-en-1/056.png) ![](/sbox/screen/textsecure-en-1/057.png) 

*រូបភាព ១៦ និង ១៧ ៖ ផ្ទាំងនាំចេញ និង ផ្ទាំងបញ្ជាក់អំពីការនាំចេញ របស់កម្មវិធី TextSecure*




---

lang: km
community: guide
type: tools
legacy: True
child: True
os: android
weight: 1
depth: 3
title: TextSecure - Installation, Configuration and First-time Setup

---

## ២. របៀបបញ្ចូលនិងប្រើកម្មវិធី TextSecure ##

- [**២.០ របៀបបញ្ចូលកម្មវិធី TextSecure**](#2.0)
- [**២.១ ការកំណត់មុខងារឱ្យ និងការបើកដំណើរការកម្មវិធីជាលើកដំបូង**](#2.1)
    - [**២.១.១ របៀបចុះឈ្មោះក្នុងកម្មវិធី TextSecure**](#2.1.1) 
    - [**២.១.២ របៀបនាំចូលសារ**](#2.1.2)
    - [**២.១.៣ របៀបធ្វើឱ្យកម្មវិធី TextSecure ក្លាយជាកម្មវិធីអាទិភាព**](#2.1.3)
    - [**២.១.៤ ប្រអប់ទិន្នន័យដែលមានទម្រង់សម្ងាត់**](#2.1.4)


<a name="2.0"></a>
## ២.០ របៀបបញ្ចូលកម្មវិធី *TextSecure* ##

**ជំហានទី ១**. នៅក្នុងទូរស័ព្ទ Android របស់លោកអ្នក ត្រូវ**ដោនឡូត** និង**បញ្ចូល**កម្មវិធីនេះពីហាងកម្មវិធី [Google Play](https://play.google.com/store/apps/details?id=org.thoughtcrime.securesms) ដោយចុចលើ ![](/sbox/screen/textsecure-en-1/001.png)។

![](/sbox/screen/textsecure-en-1/002.png)

*រូបភាព ១ ៖ កម្មវិធី TextSecure នៅក្នុងហាងកម្មវិធី Google Play*

**ជំហានទី ២**. មុនពេលដំណើរការបញ្ចូលកម្មវិធីចាប់ផ្តើម លោកអ្នកនឹងត្រូវបានប្រាប់ឱ្យពិនិត្យមើលឡើងវិញនូវសិទ្ធិចូល ឬប្រើដែលកម្មវិធីនេះនឹងមានទៅលើទូរស័ព្ទរបស់លោកអ្នក។ ត្រូវពិនិត្យមើលការនេះដោយប្រុងប្រយ័ត្ន។ បន្ទាប់ពីលោកអ្នកពេញចិត្តនឹងការអនុញ្ញាតដែលនឹងផ្តល់ទៅឱ្យកម្មវិធីនេះហើយ ត្រូវចុចលើ ![](/sbox/screen/textsecure-en-1/003.png) បន្ទាប់មក ដំណើរការបញ្ចូលកម្មវិធីនឹងចប់សព្វគ្រប់។ ប្រសិនបើលោកអ្នកមិនយល់ព្រមចំពោះការអនុញ្ញាតដែលនឹងផ្តល់ទៅឱ្យកម្មវិធីនេះទេ ត្រូវចុចប៊ូតុង Back ដែលនឹងធ្វើឱ្យដំណើរការបញ្ចូលកម្មវិធីត្រូវបានទុកជាមោឃៈ។

![](/sbox/screen/textsecure-en-1/004.png)

*រូបភាព ២ ៖ ការអនុញ្ញាតដែលត្រូវបានតម្រូវ*

**ជំហានទី ៣**. **ចុច**លើ *Open* (*បើក*) ដើម្បីបើកដំណើរការកម្មវិធីជាលើកដំបូង។

<a name="2.1"></a>
## ២.១ ការកំណត់មុខងារឱ្យ និងការបើកដំណើរការកម្មវិធីជាលើកដំបូង

<a name="2.1.1"></a>
## ២.១.១ របៀបចុះឈ្មោះក្នុងកម្មវិធី TextSecure

**ជំហានទី ១**. ចាប់ផ្តើមដំណើរការចុះឈ្មោះ ដោយជ្រើសយកប្រទេសដែលលោកអ្នកបានទិញស៊ីមកាត និងវាយបញ្ចូលលេខទូរស័ព្ទរបស់លោកអ្នក បន្ទាប់មក ចុចលើ ![](/sbox/screen/textsecure-en-1/005.png)។

**ជំហានទី ២**. ពិនិត្យផ្ទៀងផ្ទាត់ថា លេខទូរស័ព្ទដែលលោកអ្នកបានវាយបញ្ចូលគឺត្រឹមត្រូវ រួច ចុចលើ ![](/sbox/screen/textsecure-en-1/006.png) បើមិនដូច្នេះទេ ចុចលើ ![](/sbox/screen/textsecure-en-1/007.png) រួចកែតម្រូវលេខ ទូរស័ព្ទរបស់លោកអ្នក។


![](/sbox/screen/textsecure-en-1/008.png) ![](/sbox/screen/textsecure-en-1/009.png)

*រូបភាព ៣ និង ៤ ៖ ផ្ទាំងចុះឈ្មោះ និង ផ្ទាំងបញ្ជាក់លេខទូរស័ព្ទ*

**ជំហានទី ៣**. កម្មវិធី **TextSecure** នឹងអនុវត្តដំណើរការចុះឈ្មោះនេះ។ ក្នុងអំឡុងដំណើរការនេះ លោកអ្នកនឹងទទួលបានសារ SMS មួយដើម្បីបញ្ចប់ដំណើរការចុះឈ្មោះ។ 

**កំណត់សម្គាល់ ៖** ប្រសិនបើសម្រាប់ហេតុផលខ្លះលោកអ្នកមិនទទួលបានសារ SMS ទេនោះ លោកអ្នកនឹងមានជម្រើសមួយដើម្បីទទួលបានការហៅទូរស័ព្ទស្វ័យប្រវត្តមួយដែលនឹងប្រាប់លោកអ្នកនូវលេខកូដ៦ខ្ទង់ ដែលការវាយបញ្ចូលលេខកូដនេះនឹងបញ្ចប់ដំណើរការចុះឈ្មោះខាងលើនេះ។

![](/sbox/screen/textsecure-en-1/010.png) ![](/sbox/screen/textsecure-en-1/011.png)

*រូបភាព ៥ និង ៦ ៖ ផ្ទាំងបញ្ចប់ដំណើរការចុះឈ្មោះ និង ផ្ទាំងពិនិត្យផ្ទៀងផ្ទាត់ជាសម្លេង*


<a name="2.1.2"></a>
## ២.១.២ របៀបនាំចូលសារ

ដោយកម្មវិធី **TextSecure** អាចរក្សាទុកសារ SMS របស់លោកអ្នកបានដោយសុវត្ថិភាព ដូច្នេះលោកអ្នកគួរតែនាំចូលសារពីកម្មវិធីសារ SMS បច្ចុប្បន្នរបស់លោកអ្នកចូលទៅក្នុង **TextSecure**។

**ជំហានទី ១**. បន្ទាប់ពីដំណើរការចុះឈ្មោះចប់សព្វគ្រប់ហើយ កម្មវិធី **TextSecure** នឹងបើកដំណើរការ ហើយលោកអ្នកនឹងត្រូវបានបង្ហាញនូវជម្រើសមួយ ដើម្បីនាំចូលសាររបស់លោកអ្នកពីកម្មវិធី SMS បច្ចុប្បន្នរបស់លោកអ្នក។ ចុចលើ ![](/sbox/screen/textsecure-en-1/012.png)។

![](/sbox/screen/textsecure-en-1/013.png) 

*រូបភាព ៧ ៖ នាំចូលសារទៅក្នុងកម្មវិធី TextSecure*

បន្ទាប់ពីដំណើរការនាំចូលបានចប់សព្វគ្រប់ហើយ លោកអ្នកនឹងមានសិទ្ធិបើកចូលគ្រប់សារចាស់ៗទាំងអស់របស់លោកអ្នកតាមរយៈកម្មវិធី TextSecure ហើយលោកអ្នកគួរតែលុបចោលសារទាំងនេះពីកម្មវិធីផ្សេងទៀតរបស់លោកអ្នក។

<a name="2.1.3"></a>
## ២.១.៣ របៀបធ្វើឱ្យកម្មវិធី TextSecure ក្លាយជាកម្មវិធីអាទិភាពស្វ័យប្រវត្ត

បន្ទាប់ពីសារចាស់ៗរបស់លោកអ្នកត្រូវបាននាំចូលហើយ លោកអ្នកគួរតែកំណត់ឱ្យកម្មវិធី **TextSecure** ក្លាយជាកម្មវិធី SMS អាទិភាពស្វ័យប្រវត្ត ដើម្បីធានាថា គ្រប់សារចូលថ្មីទាំងអស់នឹងបង្ហាញនៅក្នុងកម្មវិធីនេះ និងមិនបង្ហាញនៅក្នុងកម្មវិធីចាស់។ កិច្ចការនេះអាចធ្វើបាន ដោយចុចលើ ![](/sbox/screen/textsecure-en-1/012.png) នៅពេលបង្ហាញប្រាប់។

![](/sbox/screen/textsecure-en-1/014.png) 

*រូបភាព ៨ ៖ កំណត់ឱ្យកម្មវិធី **TextSecure** ក្លាយជាកម្មវិធី SMS អាទិភាពស្វ័យប្រវត្ត*


<a name="2.1.4"></a>
## ២.១.៤ ប្រអប់ទិន្នន័យដែលមានទម្រង់សម្ងាត់

ជាមួយសមត្ថភាពផ្ញើចេញនូវសារដែលមានទម្រង់សម្ងាត់ កម្មវិធី **TextSecure** អនុញ្ញាតផងដែរឱ្យលោកអ្នកអាចរក្សាទុកសារទាំងអស់របស់លោកអ្នក នៅក្នុងប្រអប់ទិន្នន័យមានទម្រង់សម្ងាត់មួយដែលការពារដោយឃ្លាសម្ងាត់មួយ ដើម្បីថា ប្រសិនបើមាននរណាម្នាក់ប្រើប្រាស់ទូរស័ព្ទរបស់លោកអ្នក អ្នកនោះនឹងមិនអាចចូលមើលសាររបស់លោកអ្នកនៅពេលកម្មវិធី **TextSecure** ត្រូវបានចាក់សោរបានទេ។ បន្ទាប់ពីរយៈពេលដែលបានកំណត់ជាក់លាក់មួយ  ប្រសិនបើលោកអ្នកមិនបានមើលសារណាមួយទេនោះ កម្មវិធី **TextSecure** នឹងចាក់សោរដោយស្វ័យប្រវត្ត ហើយបន្ទាប់មក លោកអ្នកត្រូវតែវាយបញ្ចូលឃ្លាសម្ងាត់របស់លោកអ្នកនៅពេលលោកអ្នកចង់បើកអានសារនៅពេលបន្ទាប់។

 **ជំហានទី ១**. ចុចលើ ![](/sbox/screen/textsecure-en-1/015.png) នៅខាងលើបង្អស់ខាងស្តាំនៃអេក្រង់របស់លោកអ្នក ដើម្បីបើកម៉ឺនុយ រួច ជ្រើសយក ![](/sbox/screen/textsecure-en-1/016.png)។

**ជំហានទី ២**. ស្ក្រូលចុះទៅផ្នែក *PASSPHRASE* (*ឃ្លាសម្ងាត់*) បន្ទាប់មក លែងគូសយកជម្រើស **Disable Password** (**បិទពាក្យសម្ងាត់**)។

**ជំហានទី ៣**. នៅពេលលោកអ្នកត្រូវបានប្រាប់ឱ្យបញ្ចូល*ឃ្លាសម្ងាត់*  លោកអ្នកត្រូវបញ្ចូល*ឃ្លាសម្ងាត់*មួយដែលនឹងត្រូវប្រើដើម្បីការពារសារដែលរក្សាទុកនៅក្នុងទូរស័ព្ទរបស់លោកអ្នក  បន្ទាប់មក ចុចលើ ![](/sbox/screen/textsecure-en-1/017.png)។


![](/sbox/screen/textsecure-en-1/018.png) ![](/sbox/screen/textsecure-en-1/019.png) 

*រូបភាព ៩ និង ១០ ៖ ជម្រើសឃ្លាសម្ងាត់ និង ការកំណត់ពាក្យសម្ងាត់*

**ជំហានទី ៤**. ដើម្បីឱ្យកម្មវិធី **TextSecure** ចាក់សោរដោយស្វ័យប្រវត្ត បន្ទាប់ពីរយៈពេលគ្មានសកម្មភាពមួយ ត្រូវគូសយកប្រអប់ជម្រើស **Timeout passphrase** (**ឃ្លាសម្ងាត់សម្រាប់ការផុតកំណត់រយៈពេល**) (សូមមើល *រូបភាព ៩* ខាងលើ)។

**ជំហានទី ៥**. ចុចលើ **Timeout interval** (**ចន្លោះពេលផុតកំណត់**) ហើយនៅក្នុងផ្ទាំងបន្ទាប់ វាយបញ្ចូលរយៈពេលដែលលោកអ្នកចង់ឱ្យកម្មវិធី **TextSecure** ចាក់សោរប្រសិនបើមិនត្រូវបានប្រើប្រាស់ រួច ចុចលើ ![](/sbox/screen/textsecure-en-1/020.png)។

![](/sbox/screen/textsecure-en-1/021.png) 

*រូបភាព ១១ ៖ ការកំណត់រយៈពេលផុតកំណត់នៅក្នុងកម្មវិធី TextSecure*


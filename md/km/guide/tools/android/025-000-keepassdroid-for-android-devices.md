

---

lang: km
community: guide
type: tools
legacy: True
child: False
os: android
weight: 025
title: KeePassDroid for Android Devices

---

**គេហទំព័រដើម** 

- [**www.keepassdroid.com**](http://www.keepassdroid.com)

**សេចក្តីតម្រូវសម្រាប់ទូរស័ព្ទ**

- Android 1.5 ឡើងទៅ

**សំណៅដែលប្រើនៅក្នុងមគ្គុទ្ទេសក៍ណែនាំនេះ**

- 1.99.11

**កាលបរិច្ឆេទកែសម្រួលចុងក្រោយ នៃជំពូកនេះ**

- កក្កដា ២០១៤

**អាជ្ញាប័ណ្ណ**

- Freeware (កម្មវិធីសេរី) GPL-V2

**ឯកសារតម្រូវឱ្យអាន**

- កូនសៀវភៅណែនាំ ជំពូក [**៣ ៖ របៀបបង្កើតនិងថែរក្សាពាក្យសម្ងាត់សុវត្ថិភាព**](/km/chapter-3)
- មគ្គុទ្ទេសក៍អនុវត្តន៍ ជំពូកកម្មវិធី [**KeePass - កម្មវិធីរក្សាទុកពាក្យសម្ងាត់ដែលមានសុវត្ថិភាព**](/km/keepass_main)

**អត្ថប្រយោជន៍ដែលលោកអ្នកនឹងទទួលបានមកវិញ** ៖

- សមត្ថភាព ដើម្បីថតទុកពាក្យសម្ងាត់ទាំងអស់របស់លោកអ្នក នៅក្នុងឃ្លាំងទិន្នន័យមួយដែលសមស្រប និងមានសុវត្ថិភាព។
- សមត្ថភាព ដើម្បីបង្កើតនិងរក្សាទុកពាក្យសម្ងាត់រឹងមាំជាច្រើនដោយមិនចាំបាច់ត្រូវប្រើខួរក្បាលចងចាំ។
- សមត្ថភាព ដើម្បីចែករំលែកឯកសារឃ្លាំងទិន្នន័យពាក្យសម្ងាត់ KeePass របស់លោកអ្នក រវាងទូរស័ព្ទចល័ត និងកុំព្យូទ័ររបស់លោកអ្នក។

**កម្មវិធីដែលអាចប្រើបានជាមួយ GNU Linux, Mac OS, Android, iOS និង Microsoft Windows ៖**

កម្មវិធីសមមូលនឹងកម្មវិធី **KeePassDroid** មានផងដែរសម្រាប់ **GNU Linux**, **Mac OS**, **Windows** និង **iOS** ៖

* [**KeePass**](http://keepass.info/) សម្រាប់ **Windows** និង **GNU Linux**
* [**KeePassX**](https://www.keepassx.org/) សម្រាប់ **Windows**, **OS X** និង **GNU Linux**
* [**MiniKeePass**](https://minikeepass.github.io/) មានសម្រាប់ឧបករណ៍ **iOS**
* [**1Password**](https://agilebits.com/onepassword) មានសម្រាប់ **Mac OS**, **Microsoft Windows**, **iPhone** និង **iPad**

## ១.១ ការដែលលោកអ្នកគួរដឹងអំពីកម្មវិធីនេះ មុនពេលលោកអ្នកចាប់ផ្តើមប្រើវា ##

**KeePassDroid** គឺជាកម្មវិធីងាយស្រួលប្រើមួយ ដែលជួយលោកអ្នកធ្វើការរក្សាទុក និងគ្រប់គ្រងពាក្យសម្ងាត់ទាំងអស់របស់លោកអ្នកនៅក្នុងឃ្លាំងទិន្នន័យដែលមានសុវត្ថិភាពខ្ពស់។ លោកអ្នកអាចចម្លងឃ្លាំងទិន្នន័យ KeePass ពីកុំព្យូទ័រទៅកម្មវិធី **KeePassDroid** ដែលស្ថិតនៅក្នុងទូរស័ព្ទចល័តរបស់លោកអ្នក (ឬបញ្ច្រាស់មកវិញ៖ អាចចម្លងឃ្លាំងទិន្នន័យ KeePass ពី    ទូរស័ព្ទចល័តទៅកុំព្យូទ័ររបស់លោកអ្នក)។

**កំណត់សម្គាល់** ៖ មុនពេលចម្លងឃ្លាំងទិន្នន័យពាក្យសម្ងាត់របស់លោកអ្នកទៅក្នុងទូរស័ព្ទចល័តមួយ និងបើកវា ត្រូវដឹងថា កម្រិតសុវត្ថិភាពនិងកម្រិតការពាររបស់ទូរស័ព្ទចល័តអាចនឹងមិនត្រូវគ្នាជាមួយកម្រិតសុវត្ថិភាពដែលមាននៅក្នុងកុំព្យូទ័ររបស់លោកអ្នក ហើយ ឃ្លាំងទិន្នន័យពាក្យសម្ងាត់របស់លោកអ្នកអាចនឹងកាន់តែប្រឈមនឹងហានិភ័យ។ ជំនួសឱ្យការចម្លងឃ្លាំង     ទិន្នន័យពីកុំព្យូទ័ររបស់លោកអ្នក លោកអ្នកគួរតែបង្កើតឃ្លាំងទិន្នន័យដែលមានតែមួយមួយសម្រាប់ទូរស័ព្ទរបស់លោកអ្នក ដែលនៅក្នុងឃ្លាំងទិន្នន័យនេះនឹងមានតែពាក្យសម្ងាត់ដែលលោកអ្នកត្រូវការប្រើប៉ុណ្ណោះ។

ឃ្លាំងទិន្នន័យត្រូវបានការពារដោយ 'ពាក្យសម្ងាត់មេ' មួយដែលលោកអ្នកជាអ្នកបង្កើត។ ពាក្យសម្ងាត់នេះ ត្រូវបានប្រើផងដែរដើម្បីបម្លែងជាទម្រង់សម្ងាត់នូវខ្លឹមសារទាំងមូលរបស់ឃ្លាំងផ្ទុកទិន្នន័យ។ លោកអ្នកអាចរក្សាទុកនៅក្នុងកម្មវិធី **KeePassDroid** នូវពាក្យសម្ងាត់ដែលលោកអ្នកមាន ឬអាចឱ្យកម្មវិធីនេះបង្កើតពាក្យសម្ងាត់សម្រាប់លោកអ្នក។ កម្មវិធី **KeePassDroid** មិនតម្រូវឱ្យមានការកំណត់មុខងារជាមុន ឬពាក្យណែនាំបញ្ចូលកម្មវិធីជាក់លាក់ណាមួយឡើយ។ នៅពេលលោកអ្នកត្រៀមខ្លួនរួចរាល់ វាក៏ត្រៀមខ្លួនរួចរាល់ដែរ!

ដោយប្រើកម្មវិធី **KeePassDroid** គ្រប់ពេលវេលា លោកអ្នកជាក់ស្តែងមិនចាំបាច់ត្រូវឃើញឬស្គាល់ពាក្យសម្ងាត់របស់ខ្លួនទេ។ មុខងារកូពីផាស្ត(copy/paste) ទទួលបន្ទុកចម្លងពាក្យសម្ងាត់ពីឃ្លាំងផ្ទុកទិន្នន័យទៅដាក់ក្នុងផ្ទាំងដែលទាររកពាក្យសម្ងាត់នោះ។ ឧទា. ប្រសិនបើលោកអ្នកប្រើ *Random Generator* (*កម្មវិធីបង្កើតពាក្យសម្ងាត់ចៃដន្យ*) របស់កម្មវិធី KeePassDroid ដើម្បីបង្កើតពាក្យសម្ងាត់មួយសម្រាប់គណនីថ្មីមួយ លោកអ្នកនឹងមានពាក្យសម្ងាត់ដ៏រឹងមាំមួយសម្រាប់ប្រើ ដែលលោកអ្នកនឹងមិនចាំបាច់ត្រូវចងចាំឡើយ! 




---

lang: km
community: guide
type: tools
legacy: True
child: False
os: android
weight: 026
title: ObscuraCam for Android Devices

---

**គេហទំព័រដើម** 

- [**គេហទំព័ររបស់កម្មវិធី ObscuraCam**](https://guardianproject.info/apps/obscuracam/)
- [**គេហទំព័រអភិវឌ្ឍន៍របស់កម្មវិធី ObscuraCam**](https://github.com/guardianproject/SecureSmartCam)

**សេចក្តីតម្រូវសម្រាប់ទូរស័ព្ទ**

- Android 2.3.3 និងលើសពីនេះ

**សំណៅដែលប្រើ នៅក្នុងមគ្គុទ្ទេសក៍ណែនាំនេះ**

-  2.0-RC2b

**កាលបរិច្ឆេទកែសម្រួលចុងក្រោយ នៃជំពូកនេះ**

កុម្ភៈ ២០១៥

**អាជ្ញាប័ណ្ណ** 

- FOSS (កម្មវិធីសេរីនិងបើកចំហ) (GPLv3) 

**ឯកសារតម្រូវឱ្យអាន**

- កូនសៀវភៅណែនាំ ជំពូក [**១០ ៖ របៀបប្រើទូរស័ព្ទចល័តដោយសុវត្ថិភាពបំផុតតាមដែលអាចធ្វើទៅបាន**](/km/chapter-10)
- កូនសៀវភៅណែនាំ ជំពូក [**១១ ៖ របៀបប្រើស្មាតហ្វូនដោយសុវត្ថិភាពបំផុតតាមដែលអាចធ្វើទៅបាន**](/km/chapter-11)

**អត្ថប្រយោជន៍ដែលលោកអ្នកនឹងទទួលបានមកវិញ** ៖

- សមត្ថភាព ដើម្បី**បិទបាំងផ្ទៃមុខមនុស្សនៅក្នុងរូបថតដែលថតដោយទូរស័ព្ទ Android របស់លោកអ្នក**
- មានមធ្យោបាយងាយស្រួលមួយ ដើម្បី**ចែករំលែក ឬថតទុករូបថត"មិនច្បាស់"ទាំងនេះ**

**GNU Linux, Mac OS, Android, iOS and Microsoft Windows Programs:**

ជម្រើសកម្មវិធីផ្សេងៗទៀត ដែលអនុញ្ញាតឲ្យអ្នក កំណត់គុណភាព ភាពមិនច្បាស់ និង​ការតាក់តែងបន្ថែមលើមុខ​នៃរូបថតរបស់អ្នក។

Windows: [Gimp](http://www.gimp.org/), [Pinta](http://pinta-project.com/)
OS X: [Gimp](http://www.gimp.org/), [Pinta](http://pinta-project.com/)
Linux: [Gimp](http://www.gimp.org/), [Pinta](http://pinta-project.com/)

កំណត់សម្គាល់៖ ដើម្បីប្រើកម្មវិធីទាំងនេះបាន អ្នកត្រូវប្តូទីតាំងរូបថតរបស់អ្នកទៅដាក់ក្នុង កុំព្យូទ័ររបស់អ្នក។

## ១.១ ការដែលលោកអ្នកគួរដឹងអំពីកម្មវិធីនេះ មុនពេលលោកអ្នកចាប់ផ្តើមប្រើវា ##

- មុខងារស្គាល់ផ្ទៃមុខជាស្វ័យប្រវត្តរបស់កម្មវិធី **ObscuraCam** មិនតែងតែដំណើរការបាននោះទេ ប៉ុន្តែលោកអ្នកអាចជ្រើសយកនិងធ្វើឱ្យផ្ទៃមុខព្រិលមើលមិនច្បាស់ តាមរបៀបមិនស្វ័យប្រវត្តបានដោយងាយ។
- នៅក្នុងសំណៅខ្លះនៃប្រព័ន្ធប្រតិបត្តិការ Android  ជម្រើស *delete the original media file* (*លុបចោលឯកសាររូបភាពដើម*)មិនដំណើរការទេ។ ប្រសិនបើលោកអ្នកពឹងផ្អែកលើជម្រើសនេះ សូមពិនិត្យមើលឱ្យបានច្បាស់លាស់ ដើម្បីប្រាកដថា លោកអ្នកមិនមានរូបថត **ObscuraCam** (ដែលមានផ្ទៃមុខអាចមើលឃើញបាន!) នៅកន្លែងណាមួយក្នុងទូរស័ព្ទរបស់លោកអ្នកឡើយ។
- ប្រសិនបើលោកអ្នកប្រើកម្មវិធី **ObscuraCam** ដើម្បីផ្ញើរូបថតឱ្យខ្លួនឯងឬឱ្យនរណាម្នាក់ផ្សេងទៀត  កម្មវិធីនេះ**មិនមាន**ផ្តល់វិធីសាស្ត្រការពារបន្ថែម (ដែលមានដូចជា វិធីសាស្ត្របម្លែងជាទម្រង់សម្ងាត់ end-to-end encryption ជាដើម) សម្រាប់រូបថតទេ។ 
- ថែក "tag" គឺជាទីតាំងក្នុង​រូបថត ដែលត្រូវបាន​ធ្វើឲ្យមើលមិនច្បាស់​ដោយវិធីសាស្ត្រ​មួយចំនួន របស់ ObscuraCam។



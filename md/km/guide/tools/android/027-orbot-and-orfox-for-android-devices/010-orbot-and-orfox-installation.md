

---

lang: km
community: guide
type: tools
legacy: True
child: True
os: android
weight: 1
depth: 3
title: Orbot and Orfox - Installation

---

### ២. របៀបបញ្ចូល និងកំណត់មុខងារឱ្យកម្មវិធី Orbot ###

- [**២.០ របៀបបញ្ចូលកម្មវិធី Orbot**](#2.0)
- [**២.១ របៀបកំណត់មុខងារឱ្យកម្មវិធី Orbot**](#2.1)

<a name="2.0"></a>
## ២.០ របៀបបញ្ចូលកម្មវិធី Orbot ##

**ជំហានទី ១**. នៅក្នុងទូរស័ព្ទ Android របស់លោកអ្នក ត្រូវ**ដោនឡូត**និង**បញ្ចូល**កម្មវិធីនេះពីហាងកម្មវិធី [Google Play Store](https://play.google.com/store/apps/details?id=org.torproject.android) ដោយចុចលើ ![](/sbox/screen/orbot-en-1/002.png)។

![](/sbox/screen/orbot-en-1/001.png)

*រូបភាព ១ ៖ កម្មវិធី Orbot នៅក្នុងហាងកម្មវិធី Google Play*

**កំណត់សម្គាល់** ៖ កម្មវិធី **Orbot** ក៏អាចដោនឡូតបាន [ដោយផ្ទាល់ផងដែរពី](https://guardianproject.info/releases/orbot-latest.apk) ឬពីហាងភាគីទីបី [F-Droid](https://f-droid.org/repository/browse/?fdfilter=orbot&fdid=org.torproject.android) និង [Amazon](http://www.amazon.com/The-Guardian-Project-Orbot-Proxy/dp/B00E7TIFGQ)។

**ជំហានទី ២**. មុនពេលដំណើរការបញ្ចូលកម្មវិធីចាប់ផ្តើម លោកអ្នកនឹងត្រូវបានប្រាប់ឱ្យពិនិត្យមើលឡើងវិញនូវសិទ្ធិចូល ឬប្រើដែលកម្មវិធីនេះនឹងមានទៅលើទូរស័ព្ទរបស់លោកអ្នក។ ត្រូវពិនិត្យមើលការនេះដោយប្រុងប្រយ័ត្ន។ បន្ទាប់ពីលោកអ្នកពេញចិត្តនឹងការអនុញ្ញាតដែលនឹងផ្តល់ទៅឱ្យកម្មវិធីនេះហើយ ត្រូវចុចលើ ![](/sbox/screen/orbot-en-1/003.png) បន្ទាប់មក ដំណើរការបញ្ចូលកម្មវិធីនឹងចប់សព្វគ្រប់។ ប្រសិនបើលោកអ្នកមិនយល់ព្រមចំពោះការអនុញ្ញាតដែលនឹងផ្តល់ទៅឱ្យកម្មវិធីនេះទេ ត្រូវចុចប៊ូតុង Back ដែលនឹងធ្វើឱ្យដំណើរការបញ្ចូលកម្មវិធីត្រូវបានទុកជាមោឃៈ។

![](/sbox/screen/orbot-en-1/004.png)

*រូបភាព ២ ៖ ការអនុញ្ញាតដែលត្រូវបានតម្រូវ*

<a name="2.1"></a>
## ២.១ របៀបកំណត់មុខងារឱ្យកម្មវិធី Orbot ##

### របៀបប្រើកម្មវិធី Orbot ជាលើកដំបូង ###

**ជំហានទី ១**. ដើម្បីបើកកម្មវិធី Orbot លោកអ្នកត្រូវ**ចុច**លើរូបសញ្ញារបស់វា។

![](/sbox/screen/orbot-en-1/orbot.png)

**ជំហានទី ២**. **ចុច**លើភាសាដែលលោកអ្នកចង់បាន បន្ទាប់មក ចុចលើ ![](/sbox/screen/orbot-en-1/006.png)។

![](/sbox/screen/orbot-en-1/005.png)

*រូបភាព ៣ ៖ ជ្រើសរើសភាសា*

**ជំហានទី ៣**. ផ្ទាំងកំណត់មុខងារនឹងលេចចេញមក ជាមួយសេចក្តីបរិយាយមួយអំពីកម្មវិធី Orbot។ សូម**អាន**ផ្ទាំងនេះ បន្ទាប់មក **ចុច**លើ ![](/sbox/screen/orbot-en-1/006.png)។

![](/sbox/screen/orbot-en-1/007.png)

*រូបភាព ៤ ៖ ព័ត៌មានអំពីកម្មវិធី Orbot*

**ជំហានទី ៤**. លោកអ្នកនឹងឃើញមានផ្ទាំងព្រមានមួយ។ បន្ទាប់ពីលោកអ្នកបាន**អាន**ផ្ទាំងនេះនិងយល់ពីសេចក្តីតម្រូវរួចហើយ ត្រូវចុចលើ ![](/sbox/screen/orbot-en-1/006.png)។

![](/sbox/screen/orbot-en-1/008.png)

*រូបភាព ៥ ៖ សេចក្តីព្រមានដ៏សំខាន់អំពីរបៀបប្រើកម្មវិធី Orbot*

**ជំហានទី ៥**. ផ្ទាំងមួយនឹងលេចមកសុំឱ្យលោកអ្នកផ្តល់សិទ្ធិ *Superuser Access* (*សិទ្ធិអ្នកប្រើប្រាស់កម្រិតខ្ពស់*) ទៅឱ្យកម្មវិធី **Orbot**។ សិទ្ធិ *Superuser Access* តម្រូវឱ្យទូរស័ព្ទរបស់លោកអ្នក [ត្រូវបានរូត (root)](/km/glossary#root) ប្រសិនបើលោកអ្នកចង់ប្រើមុខងារពិសេស Transparent Proxy **របស់កម្មវិធី Orbot** - យើងខ្ញុំនឹងមិន     បរិយាយអំពីមុខងារពិសេសនេះនៅក្នុងមគ្គុទ្ទេសក៍ណែនាំកម្មវិធី **Orbot** ទេ។

ប្រសិនបើស្មាតហ្វូនរបស់លោកអ្នកមិនត្រូវបានរៀបចំមូលដ្ឋាន(rooted)ទេនោះ  លោកអ្នកគ្រាន់តែ**គូសយក** ជម្រើសដែលថ្លែងថា *I understand and would like to continue without Superuser* (*ខ្ញុំយល់និងចង់បន្តដោយគ្មានសិទ្ធិ Superuser*)។ ផ្ទាំងបន្ទាប់ពន្យល់ ដើម្បីឱ្យលោកអ្នកទទួលប្រយោជន៍ពី Tor ហើយលោកអ្នកនឹងចាំបាច់ត្រូវប្រើកម្មវិធីដែលបង្កើតឡើងដើម្បីធ្វើការជាមួយកម្មវិធី **Orbot** ឬកម្មវិធីដែលអាចប្រើ HTTP ឬ SOCKS proxy។

![](/sbox/screen/orbot-en-1/009.png) ![](/sbox/screen/orbot-en-1/010.png)

*រូបភាព ៦ និង ៧ ៖ កំណត់សម្គាល់អំពីការរូត (rooting)*

**កំណត់សម្គាល់** ៖ ប្រសិនបើលោកអ្នកចង់យល់ដឹងបន្ថែមអំពី*ការរូត* (*rooting*) សូមមើលជំពូក [*សុវត្ថិភាព   ស្មាតហ្វូនកម្រិតខ្ពស់*](/km/chapter_11_7)។

**ជំហានទី ៦**. បញ្ជីនៃកម្មវិធីដែលធ្វើការជាមួយកម្មវិធី **Orbot** នឹងលេចមក។ ត្រូវកត់ត្រាកម្មវិធីទាំងនេះទុក បន្ទាប់មក **ចុច**លើ ![](/sbox/screen/orbot-en-1/006.png)។

![](/sbox/screen/orbot-en-1/011.png)

*រូបភាព ៨ ៖ កម្មវិធីដែលអាចប្រើបានជាមួយកម្មវិធី Orbot*

**ជំហានទី ៧**. ឥឡូវនេះ ការកំណត់មុខងារឱ្យកម្មវិធី **Orbot** បានចប់សព្វគ្រប់។ ផ្ទាំងចុងក្រោយមួយដែលបរិយាយអំពីអ្នកប្រើប្រាស់ទូទៅរបស់ **Tor** និង **Orbot** នឹងលេចមក។ បន្ទាប់ពីលោកអ្នកបានអានវារួច ត្រូវ**ចុច**លើ ![](/sbox/screen/orbot-en-1/012.png)

![](/sbox/screen/orbot-en-1/013.png)

*រូបភាព ៩ ៖ កម្មវិធី Orbot ត្រៀមខ្លួនរួចជាស្រេច!*

**ជំហានទី ៨**. បន្ទាប់ពីចុចលើ ![](/sbox/screen/orbot-en-1/012.png) (*រូបភាព ៩*)  លោកអ្នកនឹងត្រូវបានបង្ហាញនូវផ្ទាំង **Orbot** ដែលត្រូវបានបិទដំណើរការ។

![](/sbox/screen/orbot-en-1/014.png)

*រូបភាព ១០ ៖ កម្មវិធី Orbot  ដែលត្រូវបានបិទដំណើរការ*



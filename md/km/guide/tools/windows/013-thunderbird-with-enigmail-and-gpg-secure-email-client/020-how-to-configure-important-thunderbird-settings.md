

---

lang: km
community: guide
type: tools
legacy: True
child: True
os: windows
weight: 2
depth: 3
title: How to Configure Important Thunderbird Settings

---

បញ្ជីផ្នែកដែលមាននៅក្នុងទំព័រនេះ៖

- [**៣.០ អំពី ជម្រើសសុវត្ថិភាព ដែលមាននៅក្នុងកម្មវិធី Thunderbird**](#3.0)
- [**៣.១ របៀបបិទ ផ្ទាំងបង្ហើបឱ្យឃើញមុន (Preview Pane) នៅក្នុងកម្មវិធី Thunderbird**](#3.1)
- [**៣.២ របៀបបិទដំណើរការមុខងារពិសេសរបស់ HTML នៅក្នុងកម្មវិធី Thunderbird**](#3.2)
- [**៣.៣ របៀបកំណត់មុខងារឱ្យស្លាកផ្ទាំង Security (សុវត្ថិភាព) នៅក្នុងកម្មវិធី Thunderbird**](#3.3)
- [**៣.៤ របៀបបើកដំណើរការ Account Settings Junk Mail Filter (មុខងារចម្រោះអ៊ីមែលសំណល់)**](#3.4)


<a name="3.0"></a>
## ៣.០ អំពីជម្រើសសុវត្ថិភាព ដែលមាននៅក្នុងកម្មវិធី Thunderbird ##

នៅក្នុងបរិបទនៃកម្មវិធី **Mozilla Thunderbird** សុវត្ថិភាពជាទូទៅសំដៅទៅលើការការពារកុំព្យូទ័របស់លោកអ្នកពីសារអ៊ីមែលដែលបង្កអន្តរាយ ឬសារអ៊ីមែលអាក្រក់។ អ៊ីមែលខ្លះអាចជាស្ពែម(spam)  ខ្លះទៀតអាចមានស្ប៉ាយវែរ(spyware) និងមេរោគ (virus) ។ មានមុខងារខ្លះ ត្រូវតែកំណត់ បិទដំណើរការ ឬបើកដំណើរការ នៅក្នុងកម្មវិធី**Mozilla Thunderbird** ដើម្បីពង្រឹងសមត្ថភាពរបស់កម្មវិធី ក្នុងការការពារប្រព័ន្ធកុំព្យូទ័ររបស់លោកអ្នក ពីការវាយប្រហារដែលមានប្រភពចេញពីអ៊ីមែល។ វាគឺជាការ *សំខាន់ដាច់ខាត*ផងដែរ ដែលលោកអ្នកត្រូវមានបញ្ចូលកម្មវិធីប្រឆាំងម៉ាលវែរ និងកម្មវិធីFirewall។ 

សម្រាប់ព័ត៌មានបន្ថែមអំពីរបៀបបង្ការកម្មវិធីដែលបង្កអន្តរាយ ឬកម្មវិធីអាក្រក់ សូមមើល**កូនសៀវភៅណែនាំ** ជំពូក [**១. របៀបការពារកុំព្យូទ័ររបស់លោកអ្នកពីម៉ាលវែរ និងក្រុមហេកឃ័រ**](/km/chapter-1) សម្រាប់ព័ត៌មានបន្ថែមអំពីកម្មវិធីមួយចំនួន ដែលមានដូចជា [**Avast**](/km/avast_main), [**Comodo Firewall**](/km/comodofirewall_main) និង [**Spybot**](/km/spybot_main)ជាដើម។

<a name="3.1"></a>
## ៣.១ របៀបបិទ ផ្ទាំងបង្ហើបឱ្យឃើញមុន (Preview Pane) នៅក្នុងកម្មវិធី Thunderbird ##

ផ្ទាំងមេរបស់កម្មវិធី **Thunderbird** ត្រូវបានចែកចេញជាបីតំបន់៖ របាខាងខាងឆ្វេង បង្ហាញថតឯកសារសម្រាប់គណនីអ៊ីមែលរបស់លោកអ្នក របាខាងស្តាំខាងលើបង្ហាញបញ្ជីសារ និងផ្ទាំងស្តាំខាងក្រោមបង្ហាញ *ការបង្ហើបឱ្យឃើញមុន* នៃសារអ៊ីមែលមួយដែលបានជ្រើសយក។ ការបង្ហើបឱ្យឃើញមុននេះ អាចមើលឃើញជាស្វ័យប្រវត្ត នៅពេលសារមួយត្រូវបានជ្រើសយក។

**កំណត់សម្គាល់** ៖ ប្រសិនបើអ៊ីមែលមួយមានកូដអាក្រក់អ្វីមួយ  ផ្ទាំង*បង្ហើបឱ្យឃើញមុន*អាចនឹងបើកអ៊ីមែលអាក្រក់នោះ ដែលដោយហេតុនេះហើយ ការបិទវាចោលគឺជាគំនិតល្អមួយ។ 

![](/sbox/screen/thunderbird-en-1/23.png)

*រូបភាព ១ ៖ អន្តរផ្ទៃមុខប្រើប្រាស់មេរបស់កម្មវិធី Thunderbird*

ដើម្បីបិទ ផ្ទាំងបង្ហើបឱ្យឃើញមុន ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/thunderbird-en-1/24a.png) ដើម្បីបង្ហាញ*ម៉ឺនុយ Thunderbird* ហើយ **ជ្រើសយក Options > Layout > Massage Pane F8** ដើម្បីបិទវាចោល ដូចរូបភាពខាងក្រោម៖ 

![](/sbox/screen/thunderbird-en-1/24.png)

*រូបភាព ២ ៖ ម៉ឺនុយ Options (ជម្រើស) ដែលបង្ហាញម៉ឺនុយរង Layout និង ជម្រើស Message Pane លែងត្រូវបានជ្រើសយក*

ផ្ទាំង បង្ហើបឱ្យឃើញមុន នឹងបាត់លែងឃើញ  ហើយលោកអ្នកត្រូវតែ**ចុចរហ័សពីរដង**លើសារអ៊ីមែល ដើម្បីអានខ្លឹមសាររបស់វា។ ប្រសិនបើមានសារអ៊ីមែលមើលទៅដូចជាគួរឱ្យសង្ស័យ (ដូចជាមានចំណងជើងដែលមិនបានរំពឹងទុក ឬមិនពាក់ព័ន្ធ ឬមកពីអ្នកផ្ញើដែលមិនស្គាល់)  លោកអ្នកអាចជ្រើសរើសដើម្បីលុបចោលបាន ដោយមិនចាំបាច់ត្រូវបង្ហើបឱ្យឃើញជាមុននូវខ្លឹមសាររបស់វា។

<a name="3.2"></a>
## ៣.២ របៀបបិទដំណើរការមុខងារពិសេសរបស់ HTML នៅក្នុងកម្មវិធី Thunderbird ##

កម្មវិធី **Thunderbird** អនុញ្ញាតឱ្យលោកអ្នកប្រើភាសា **HyperText Markup Language** (**HTML**) ដើម្បីសរសេរ និងអានសារនានា។ លក្ខណៈពិសេសនេះ អាចឱ្យលោកអ្នកទទួលនិងផ្ញើសារ ដែលរួមមានការរចនាពណ៌ ម៉ូតអក្សរ រូបភាព និងមុខងាររចនាផ្សេងទៀត។ ប៉ុន្តែ **HTML**គឺជាភាសាដែលប្រើដើម្បីសរសេរបង្កើតទំព័រអ៊ីនធើរណែត។ ការមើលសារដែលមានប្រើការរចនារបស់ភាសា**HTML** អាចឱ្យលោកអ្នកប្រឈមនឹងអ៊ីមែលអាក្រក់ ដែលផ្តល់ការគំរាមកំហែងមួយចំនួនដែលមានប្រភេទដូចគ្នាទៅនឹងការគំរាមកំហែងដែលផ្តល់ដោយទំព័រអ៊ីនធើរណែត។

 ដើម្បីបិទមុខងារពិសេស **HTML** កុំឱ្យមានដំណើរការ ត្រូវអនុវត្តជំហានខាងក្រោមនេះ៖ 

**ជំហានទី ១**. **ចុច**លើ ![](/sbox/screen/thunderbird-en-1/24a.png) ដើម្បីបង្ហាញ *ម៉ឺនុយ Thunderbird* ហើយ **ជ្រើសយក Options> View > Message Body As > Plain Text** ដូចខាងក្រោមនេះ៖ 

![](/sbox/screen/thunderbird-en-1/25.png)

*រូបភាព ៣ ៖ ម៉ឺនុយ View ដែលបង្ហាញម៉ឺនុយរង Message Body និងមានជម្រើស Plain Text ត្រូវបានជ្រើសយក*

<a name="3.3"></a>
### ៣.៣ របៀបកំណត់មុខងារឱ្យស្លាកផ្ទាំង Security (សុវត្ថិភាព) នៅក្នុងកម្មវិធី Thunderbird ###

កម្មវិធី **Thunderbird** មានបង្កប់មុខងារចម្រោះអ៊ីមែលសំណល់ចំនួនពីរ ដែលអាចជួយលោកអ្នកកំណត់ថា តើសារចូលរបស់លោកអ្នកណាខ្លះគឺជាស្ពែម។ មុខងារចម្រោះទាំងពីរនេះជាធម្មតាត្រូវបានបិទមិនឱ្យដំណើរការ ដែលដោយហេតុនេះហើយ លោកអ្នកត្រូវតែបើកដំណើរការពួកវាដើម្បីប្រើ។ ទោះបីបន្ទាប់ពីពួកវាត្រូវបានបើកឱ្យដំណើរការហើយក៏ដោយ លោកអ្នកនឹងបន្តទទួលអ៊ីមែលសំណល់ ប៉ុន្តែ កម្មវិធី **Thunderbird** នឹងរើសយកអ៊ីមែលសំណល់នោះចេញដោយស្វ័យប្រវត្ត ទៅដាក់ក្នុងថតឯកសារ*Junk* ។

អ៊ីមែលបោកប្រាស់ (Email scams) - ត្រូវបានហៅផងដែរថាអ៊ីមែល*បញ្ឆោត* (*phishing* emails) ជាធម្មតាប៉ុនប៉ងធ្វើឱ្យលោកអ្នកចុចលើតំណភ្ជាប់មួយដែលបង្កប់នៅក្នុងអ៊ីមែល។ ជាញឹកញាប់ តំណភ្ជាប់ទាំងនេះនាំកម្មវិធីបើកអ៊ីនធើរណែតរបស់លោកអ្នក ទៅកាន់គេហទំព័រមួយដែលនឹងព្យាយាមចម្លងមេរោគទៅកុំព្យូទ័ររបស់លោកអ្នក។ ក្នុងករណីផ្សេងទៀត តំណភ្ជាប់ទាំងនេះនឹងនាំលោកអ្នកទៅកាន់គេហទំព័រមួយដែលបង្ហាញក្នុងលក្ខណៈស្របច្បាប់ ដើម្បីបញ្ឆោតលោកអ្នកឱ្យវាយបញ្ចូលឈ្មោះអ្នកប្រើប្រាស់និងពាក្យសម្ងាត់ដែលត្រឹមត្រូវ ហើយបន្ទាប់មក ឈ្មោះអ្នកប្រើប្រាស់និងពាក្យសម្ងាត់នោះត្រូវបានប្រើ ឬលក់ដោយអង្គភាព ឬបុគ្គល សម្រាប់គោលបំណងពាណិជ្ជកម្ម ឬគោលបំណងអាក្រក់។

កម្មវិធី **Thunderbird** អាចជួយកំណត់អត្តសញ្ញាណ និងដាស់តឿនលោកអ្នក អំពីអ៊ីមែលដែលមានលក្ខណៈដូចនេះ។ កម្មវិធីបន្ថែមដែលអាចជួយបង្ការការឆ្លងមេរោគពីគេហទំព័រអាក្រក់ ត្រូវបានបរិយាយនៅក្នុងផ្នែក [**មុខងារបន្ថែមមានប្រយោជន៍ផ្សេងទៀតរបស់ Mozilla**](/km/firefox_others)នៅក្នុងជំពូកកម្មវិធី **Firefox**។

សំណុំដំបូងនៃអ៊ីមែលសំណល់ និងមុខងារគ្រប់គ្រងសុវត្ថិភាព ត្រូវបានចូលប្រើតាមរយៈផ្ទាំង *Options - Security* (*ជម្រើស - សុវត្ថិភាព*) ដែលតាមរយៈផ្ទាំងនេះ  ភាគច្រើននៃជម្រើសភាពឯកជន និងសុវត្ថិភាពទាំងនេះត្រូវបានកំណត់មុខងារ។ ដើម្បីចូលប្រើពួកវា ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសរើស Menu > Options** ដើម្បីបើកផ្ទាំង *Options*។

**ជំហានទី ២**. **ចុច**លើ ![](/sbox/screen/thunderbird-en-1/26.png) ដើម្បីបើកផ្ទាំង ដូចរូបភាពខាងក្រោម៖

![](/sbox/screen/thunderbird-en-1/27.png)

*រូបភាព ៤ ៖ ផ្ទាំង Security (សុវត្ថិភាព) ដែលបង្ហាញស្លាកដែលមានជាប់ជាមួយវា*

### ស្លាកផ្ទាំង Junk ###

**ជំហានទី ១**. **ពិនិត្យមើល**ជម្រើសដែលពាក់ព័ន្ធនៅក្នុងស្លាកផ្ទាំង *Junk* ដូចដែលបង្ហាញនៅក្នុង*រូបភាព ៤* ខាងលើ ដើម្បីឱ្យកម្មវិធី **Thunderbird** អាចលុបចោលអ៊ីមែលដែលលោកអ្នកបានកំណត់ថាជាអ៊ីមែលសំណល់។ ការកំណត់បន្ថែមអំពីអ៊ីមែលសំណល់ ត្រូវបានបរិយាយបន្តនៅក្នុងផ្នែកនេះ។

### ស្លាក Email Scams ###

**ជំហានទី ១**. **ពិនិត្យមើល**ជម្រើស *Tell me if the message I'm reading is a suspected email scam* (*សូមប្រាប់ខ្ញុំ ប្រសិនបើសារដែលខ្ញុំកំពុងអាន គឺជាអ៊ីមែលបោកប្រាស់គួរឱ្យសង្ស័យមួយ*) ដើម្បីឱ្យកម្មវិធី **Thunderbird** អាចវិភាគរកសារអ៊ីមែលបោកប្រាស់ ដូចខាងក្រោមនេះ៖  

![](/sbox/screen/thunderbird-en-1/28.png)

*រូបភាព ៥ ៖ ស្លាកផ្ទាំង Email Scams (អ៊ីមែលបោកប្រាស់)*

### ស្លាក Anti-Virus ###

**ជំហានទី ១**. **ចុច**លើស្លាកផ្ទាំង *Anti-Virus* (*ប្រឆាំងមេរោគ*) ដើម្បីបើកផ្ទាំងខាងក្រោមនេះ៖ 

![](/sbox/screen/thunderbird-en-1/29.png)

*រូបភាព ៦ ៖ ស្លាកផ្ទាំង Anti-Virus (ប្រឆាំងមេរោគ)* 

ជម្រើសនេះ អាចឱ្យកម្មវិធីប្រឆាំងមេរោគរបស់លោកអ្នកធ្វើការស្គែនរក និងដាក់ឱ្យនៅដាច់ពីគេ នូវសារនីមួយៗនៅពេលមកដល់។ ប្រសិនបើមិនបើកដំណើរការមុខងារនេះទេ នោះថតឯកសារ *Inbox* *ទាំងមូល*របស់លោកអ្នក អាចត្រូវបានដាក់ឱ្យនៅដាច់ពីគេ នៅពេលលោកអ្នកទទួលបានសារមានមេរោគមួយ។

**កំណត់សម្គាល់** ៖ ចំណុចនេះសន្មតថា លោកអ្នកមានបញ្ចូលកម្មវិធីប្រឆាំងមេរោគមួយ ដែលកំពុងមានដំណើរការ។ សូមមើលកម្មវិធី[**Avast**](/km/avast_main) សម្រាប់ព័ត៌មានបន្ថែមអំពី របៀបបញ្ចូល និងកំណត់មុខងារឱ្យកម្មវិធីប្រឆាំងមេរោគ។

### ស្លាកផ្ទាំង Passwords (ពាក្យសម្ងាត់) ###

**ជំហានទី ២**. **ចុច**លើស្លាក *Passwords* (*ពាក្យសម្ងាត់*) ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/30.png)

*រូបភាព ៧ ៖ ស្លាកផ្ទាំង Passwords (ពាក្យសម្ងាត់)*

**ចំណុចសំខាន់ ៖** យើងខ្ញុំសូមណែនាំយ៉ាងមុតមាំ ឱ្យលោកអ្នករក្សាភាពឯកជន និងសុវត្ថិភាពនៃពាក្យសម្ងាត់របស់លោកអ្នក ដោយប្រើកម្មវិធីមួយ ដែលរចនាផ្តោតជាក់លាក់សម្រាប់គោលបំណងនេះ។ សូមមើលកម្មវិធី [**KeyPass**](/km/keepass_main) សម្រាប់ព័ត៌មានបន្ថែម។ 

**កំណត់សម្គាល់**៖ ជម្រើសដែលមាននៅក្នុងស្លាកផ្ទាំង *Password* (*ពាក្យសម្ងាត់*) នឹងដំណើរការទៅបាន តែក្នុងករណីដែលលោកអ្នកបានគូសយកជម្រើស *Remember password* (*ចងចាំពាក្យសម្ងាត់*) នៅក្នុងផ្ទាំង *Mail Account Setup* (*បញ្ចូលគណនីអ៊ីមែល*) ដំបូង នៅពេលលោកអ្នកបានចុះឈ្មោះគណនីអ៊ីមែលរបស់ខ្លួនជាមួយកម្មវិធី **Thunderbird** ប៉ុណ្ណោះ។

**ជំហានទី ១**. **ចុច**លើ ![](/sbox/screen/thunderbird-en-1/31.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/32.png)

*រូបភាព ៨ ៖ ផ្ទាំង Saved Passwords (ពាក្យសម្ងាត់ដែលបានថតទុក)*

ផ្ទាំង *Saved Passwords* (*ពាក្យសម្ងាត់ដែលបានថតទុក*) អនុញ្ញាតឱ្យលោកអ្នកអាចលុបចោល ឬមើលឃើញពាក្យសម្ងាត់សម្រាប់គណនីនីមួយៗរបស់លោកអ្នក។ ប៉ុន្តែ ដើម្បីធ្វើឱ្យភាពឯកជន និងសុវត្ថិភាពរបស់លោកអ្នកមានកម្រិតខ្ពស់ជាអតិបរមា លោកអ្នកអាចដាក់*ពាក្យសម្ងាត់មេ*មួយ ដើម្បីការពារការលួចចូលប្រើគណនីអ៊ីមែលរបស់លោកអ្នក និងធ្វើឱ្យពាក្យសម្ងាត់គណនីទាំងអស់របស់លោកអ្នក មិនអាចចូលប្រើបានដោយជនណាម្នាក់ផ្សេងទៀតដែលបានដឹងច្បាស់អំពីជម្រើសពាក្យសម្ងាត់ **Thunderbird**។

**ជំហានទី ៣**. **ពិនិត្យមើល** ជម្រើស *ប្រើពាក្យសម្ងាត់មេមួយ* ដូចដែលបង្ហាញនៅក្នុង*រូបភាព ៧* ដើម្បីបើកដំណើរការប៊ូតុង *Change Master Password...*។

**ជំហានទី ៤**. **ចុច**លើ ![](/sbox/screen/thunderbird-en-1/33.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/34.png)

*រូបភាព ៩ ៖ ផ្ទាំង Change Master Password (ផ្លាស់ប្តូរពាក្យសម្ងាត់មេ)*

**ជំហានទី ៥**. **វាយបញ្ចូល**ពាក្យសម្ងាត់ដែលរឹងមាំបំផុត ដែលមានតែលោកអ្នកម្នាក់ឯងប៉ុណ្ណោះដែលនឹងត្រូវចងចាំវា ហើយបន្ទាប់មក **ចុច**លើ ![](/sbox/screen/thunderbird-en-1/35.png) ដើម្បីបញ្ជាក់ថា វាគឺជា*ពាក្យសម្ងាត់មេ*របស់លោកអ្នក។ 

### Web Content (ខ្លឹមសារនៃទំព័រអ៊ីនធើរណែត) ###

ឃុកឃី (Cookie) គឺជាភាគអត្ថបទតូចមួយ ដែលកម្មវិធីបើកអ៊ីនធើរណែតរបស់លោកអ្នកប្រើ ដើម្បីបញ្ជាក់ ឬកំណត់អត្តសញ្ញាណគេហទំព័រជាក់លាក់មួយ។ ជម្រើស *Web Content* អនុញ្ញាតឱ្យលោកអ្នកកំណត់បានថា តើឃុកឃី(Cookie)របស់ blog, news feed ឬ newsgroup ណាខ្លះ ដែលគួរទុកចិត្តបាននិងមានសុវត្ថិភាព។

**ជំហានទី ១**. **ចុច**លើ ![](/sbox/screen/thunderbird-en-1/36.png)ដើម្បីបង្ហាញជម្រើស*Web Content* ដូចខាងក្រោមនេះ៖

![](/sbox/screen/thunderbird-en-1/37.png)

*រូបភាព ១០ ៖ ស្លាកផ្ទាំង Privacy (ភាពឯកជន)*

**ជំហានទី ២**. **ជ្រើសយក** ចំណុច *I close Thunderbird* (*ខ្ញុំបិទ Thunderbird*) នៅក្នុងជម្រើស *Keep until:* (*រក្សាទុករហូតដល់:*) ដើម្បីលុបចោលឃុកឃី(Cookie)ទាំងនោះនៅពេលលោកអ្នកបិទកម្មវិធី**Thunderbird** សម្រាប់សុវត្ថិភាពបន្ថែម។

<a name="3.4"></a>
### ៣.៤ របៀបបើកដំណើរការ Account Settings Junk Mail Filter (មុខងារចម្រោះអ៊ីមែលសំណល់) ###

ប្រភេទីពីរនៃមុខងារចម្រោះអ៊ីមែលសំណល់របស់កម្មវិធី **Thunderbird** មានតាមរយៈផ្ទាំង *Account Settings - Junks   Settings*។  ជាធម្មតា មុខងារចម្រោះទាំងនេះត្រូវបានបិទមិនឱ្យដំណើរការ ដែលដោយហេតុនេះហើយ លោកអ្នកត្រូវតែបើក     ដំណើរការពួកវា ប្រសិនបើលោកអ្នកចង់ប្រើពួកវា។ នៅពេលអ៊ីមែលសំណល់មកដល់ កម្មវិធី **Thunderbird** នឹងរើសយកពួកវាចេញដោយស្វ័យប្រវត្តទៅដាក់នៅក្នុងថតឯកសារ *Junk* ដែលជាប់ទាក់ទងជាមួយគណនីផ្សេងៗ។ 

**ជំហានទី ១**. **ជ្រើសយក Tools > Account Settings** ដើម្បីបើកផ្ទាំង *Account Settings*។

**ជំហានទី ២**. **ជ្រើសយក**ជម្រើស *Junk Settings* ដែលជាប់ទាក់ទងជាមួយគណនី **Gmail** ឬ **RiseUp** ជាក់លាក់មួយនៅក្នុងរបាខាង។ 

**ជំហានទី ៣**. **បើកដំណើរការ**ជម្រើស *Junk Settings* ដើម្បីឱ្យផ្ទាំង *Account Settings - Junk Settings* ផ្ទាល់ខ្លួនរបស់លោកអ្នក ដូចរូបភាពខាងក្រោមនេះ៖ 

![](/sbox/screen/thunderbird-en-1/38.png)

*រូបភាព ១១ ៖ ផ្ទាំង Account Settings - Junk Settings*

**ជំហានទី ៤**. **ចុច**លើ ![](/sbox/screen/thunderbird-en-1/35.png) ដើម្បីបញ្ចប់ការកំណត់មុខងារក្នុងផ្ទាំង *Account Settings*។

**កំណត់សម្គាល់** ៖ ជម្រើស *Junk Settings* ត្រូវតែកំណត់ដោយដាច់ដោយឡែកពីគ្នាសម្រាប់គណនីនីមួយៗ។ តាមរបៀបនេះ អ៊ីមែលសំណល់សម្រាប់គណនី **Gmail** ឬ **RiseUp** មួយ នឹងត្រូវបានដាក់នៅក្នុងថតឯកសារ *Deleted* (*ត្រូវបានលុប*)ពាក់ព័ន្ធរបស់វា។ តាមរបៀបផ្សេងពីនេះ លោកអ្នកអាចកំណត់ *Local Folder* (*ថតឯកសារក្នុងកុំព្យូទ័រ*) មួយ សម្រាប់ទទួល    អ៊ីមែលសំណល់ពីគ្រប់គណនីទាំងអស់របស់លោកអ្នក។

![](/sbox/screen/thunderbird-en-1/39.png)

*រូបភាព ១២ ៖ ផ្ទាំង Account Settings - Junk Settings ដែលបង្ហាញការកំណត់មុខងារសម្រាប់ថតឯកសារមជ្ឈិមមួយ*

**ជំហានទី ១**. **ជ្រើសយក** ជម្រើស *Junk Settings* ដែលនៅខាងក្រោម *Local Folders* នៅក្នុងរបាខាង។

**ជំហានទី ២**. **ជ្រើសយក** ជម្រើស *Local Folders* ពីបញ្ជី*"Junk" folder on:* ដូចដែលបង្ហាញនៅក្នុង *រូបភាព ១៣*។

**ជំហានទី ៣**. **ចុច**លើ ![](/sbox/screen/thunderbird-en-1/35.png) ដើម្បីបញ្ចប់ការកំណត់មុខងាររបស់ផ្ទាំង *Account Settings*។

ដោយឥឡូវនេះលោកអ្នកកំណត់ជម្រើសសុវត្ថិភាព និងអ៊ីមែលសំណល់បានដោយជោគជ័យនៅក្នុងកម្មវិធី **Thunderbird** រួចហើយ សូមបន្តទៅផ្នែកខាងក្រោម [**របៀបប្រើមុខងារបន្ថែម Enigmail ជាមួយ GnuPG នៅក្នុងកម្មវិធី Thunderbird**](/km/thuderbird_encryption)។




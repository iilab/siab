

---

lang: km
community: guide
type: tools
legacy: True
child: True
os: windows
weight: 5
depth: 3
title: Torbirdy - adding digital anonymity and circumvention to Thunderbird

---

<a name="1.0"></a>
## ៦.១ របៀបបញ្ចូលមុខងារបន្ថែម TorBirdy សម្រាប់កម្មវិធី Thunderbird ##

បន្ទាប់ពីលោកអ្នក [ដោនឡូត **TorBirdy**](https://addons.mozilla.org/en-us/thunderbird/addon/torbirdy/) ទៅក្នុងកុំព្យូទ័ររបស់លោកអ្នករួចហើយ លោកអ្នកអាចចាប់ផ្តើមបញ្ចូលមុខងារបន្ថែម **TorBirdy** ដោយអនុវត្តជំហានខាងក្រោមនេះ៖ 

**ជំហានទី ១**. **បើកកម្មវិធី Thunderbird** រួច **ចុច**លើ ![](/sbox/screen/thunderbird-TorBirdy-en/03.png) ដើម្បីបង្ហាញ *Thunderbird Menu* (*ម៉ឺនុយThunderbird*) បន្ទាប់មក **ជ្រើសយក Add-ons** ដើម្បីបើកផ្ទាំង *Add-ons Manager* (*គ្រប់គ្រងមុខងារបន្ថែម*)។

**ជំហានទី ២**. **ចុច**លើ ![](/sbox/screen/thunderbird-TorBirdy-en/04.png) នៅក្នុងរបាខាងខាងឆ្វេង។

**ជំហានទី ៣**. **ចុច**លើ ![](/sbox/screen/thunderbird-TorBirdy-en/05.png) បន្ទាប់មក  **ជ្រើសយក** *Install Add-on from File* (*បញ្ចូលមុខងារបន្ថែមពីឯកសារ*) ដូចខាងក្រោមនេះ៖ 

![](/sbox/screen/thunderbird-TorBirdy-en/06.png)

*រូបភាព ១ ៖ ម៉ឺនុយ Tools for All Add-ons (ម៉ឺនុយឧបករណ៍សម្រាប់គ្រប់មុខងារបន្ថែមទាំងអស់)*

**ជំហានទី ៤**. បើកចូលថតឯកសារដែលលោកអ្នកបានថតទុកមុខងារបន្ថែម **TorBirdy** (ទំនងជានៅក្នុងថតឯកសារ*Downloads*របស់លោកអ្នក) ដូចបង្ហាញខាងក្រោមនេះ៖

![](/sbox/screen/thunderbird-TorBirdy-en/07.png)

*រូបភាព ២ ៖ ផ្ទាំង Select an extension to install (ជ្រើសរើសមុខងារបន្ថែមមួយដើម្បីបញ្ចូល)*

**ជំហានទី ៥**. **ចុចលើ** ![](/sbox/screen/thunderbird-TorBirdy-en/08.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbird-TorBirdy-en/09.png)

*រូបភាព ៣ ៖ ផ្ទាំង Software Installation (ផ្ទាំងបញ្ចូលកម្មវិធី)*

**ចំណុចសំខាន់**៖ មុនពេលលោកអ្នកអនុវត្តជំហានបន្ទាប់ ត្រូវប្រាកដថា គ្រប់អ៊ីមែលទាំងអស់របស់លោកអ្នកត្រូវបានផ្ញើ ឬថតទុករួចរាល់។

**ជំហានទី ៦**. **ចុច**លើ ![](/sbox/screen/thunderbird-TorBirdy-en/10.png) បន្ទាប់មក **ចុច**លើ ![](/sbox/screen/thunderbird-TorBirdy-en/11.png) ដើម្បីចាប់ផ្តើមដំណើរការកម្មវិធី Thunderbird ឡើងវិញ និងបញ្ចប់ដំណើរការបញ្ចូលមុខងារបន្ថែម **TorBirdy**។


## ៦.២ របៀបប្រើមុខងារបន្ថែម TorBirdy នៅក្នុងកម្មវិធី Thunderbird ##

មុនពេលលោកអ្នកអាចប្រើមុខងារបន្ថែម **TorBirdy** ជាមួយកម្មវិធី **Thunderbird**បាន លោកអ្នកត្រូវតែប្រាកដថា កម្មវិធី**Tor Browser** កំពុងដំណើរការ និងត្រូវបានភ្ជាប់ដោយជោគជ័យទៅ**បណ្តាញ Tor**។ ប្រសិនបើលោកអ្នកមិនទាន់បានបញ្ចូលកម្មវិធី**Tor Browser**ទេនោះ សូមមើលជំពូកកម្មវិធី [**Tor Browser – អនាមិកភាព និងការគេចវាងឌីជីតថល**](/km/tor_main) មុននឹងអនុវត្តបន្តទៀត។

## ៦.២.១ បើកដំណើរការមុខងារបន្ថែម TorBirdy សម្រាប់កម្មវិធី Thunderbird ##

ត្រូវអនុវត្តតាមជំហានខាងក្រោមនេះ ដើម្បីចាប់ផ្តើមដំណើរការកម្មវិធី *Tor Browser* និងដំណើរការកម្មវិធី Thunderbird តាមរយៈបណ្តាញ *Tor*៖

**ជំហានទី ១**. **បើកចូល** ទៅក្នុងថតឯកសារ *Tor Browser* បន្ទាប់មក **ចុចរហ័សពីរដង**លើ ![](/sbox/screen/thunderbird-TorBirdy-en/18.png) ដើម្បីបើកផ្ទាំងខាងក្រោមនេះ៖ 

![](/sbox/screen/thunderbird-TorBirdy-en/19.png)

*រូបភាព ៨ ៖ ផ្ទាំង Tor Status (ស្ថានភាពរបស់ Tor)*

*កំណត់សម្គាល់ ៖ យើងខ្ញុំសូមណែនាំឱ្យលោកអ្នកបិទផ្ទាំងកម្មវិធី Firefox ដែលលោកអ្នកកំពុងបើកជាមុនសិន មុននឹងចាប់ផ្តើមបើកកម្មវិធី Tor Browser*។

ពីរបីស្របក់ក្រោយមក កម្មវិធី **Tor Browser**នឹងបើកផ្ទាំងកម្មវិធីថ្មីមួយ ដូចខាងក្រោមនេះ៖ 

![](/sbox/screen/thunderbird-TorBirdy-en/20.png)

*រូបភាព ៩ ៖ Tor Browser; successfully connected to the Tor network (កម្មវិធី Tor Browser; ត្រូវបានភ្ជាប់ទៅបណ្តាញ Tor បានដោយជោគជ័យ)*

ឥឡូវនេះ លោកអ្នកត្រូវបានភ្ជាប់ទៅ*បណ្តាញ Tor* តាមរយៈកម្មវិធី *Tor Browser*។

**ជំហានទី ២**. **ចាប់ផ្តើមបើក**កម្មវិធី Thunderbird ហើយវាយបញ្ចូលពាក្យសម្ងាត់ទៅតាមការទាមទារ។ ស្ថានភាពរបស់ TorBirdy នឹងបង្ហាញនៅជ្រុងខាងស្តាំនៃផ្ទាំងកម្មវិធី Thunderbird ដូចគូសបង្ហាញខាងក្រោមនេះ៖  


 ![](/sbox/screen/thunderbird-TorBirdy-en/30.png)  

*រូបភាព ១០ ៖ The TorBirdy Enabled for Tor (មុខងារបន្ថែម TorBirdy ត្រូវបានបើកដំណើរការសម្រាប់ Tor)*

## ៦.២.២ បញ្ជាក់ថាមុខងារ TorBirdy កំពុងភ្ជាប់សេវា ដោយប្រើ Tor ##

អនុវត្តជំហានខាងក្រោមនេះ ដើម្បីធ្វើតេស្តនិងបញ្ជាក់អំពីការកំណត់មុខងាររបស់ TorBirdy

**ជំហានទី ១**. **ចុច** លើ ![](/sbox/screen/thunderbird-TorBirdy-en/21.png) ដើម្បីបើកម៉ឺនុយខាងក្រោមនេះ៖ 

![](/sbox/screen/thunderbird-TorBirdy-en/22.png)

*រូបភាព ១១ ៖ ម៉ឺនុយ TorBirdy Preferences*

**ជំហានទី ២**. **ជ្រើសយក** *Open TorBirdy Preferences* ដើម្បីបើកផ្ទាំងខាងក្រោមនេះ។ **ចុច**លើ ![](/sbox/screen/thunderbird-TorBirdy-en/23.png) ដើម្បីបើកសារព្រមាន *TorBirdy Advanced Settings*  

![](/sbox/screen/thunderbird-TorBirdy-en/25.png)

*រូបភាព ១២ ៖ ផ្ទាំង TorBirdy Preferences*

**ជំហានទី ៣**. **ចុច**លើ ![](/sbox/screen/thunderbird-TorBirdy-en/24.png)។ ប្រសិនបើលោកអ្នកបានភ្ជាប់ដោយជោគជ័យតាមរយៈបណ្តាញ *Tor*  នោះលោកអ្នកនឹងឃើញសារ ដែលសរសេរថា(*IP addresses will change (អាសយដ្ឋានពិធីការអ៊ីនធើរណែតនឹងផ្លាស់ប្តូរ)*)

![](/sbox/screen/thunderbird-TorBirdy-en/26.png)

*រូបភាព ១៣ ៖ ផ្ទាំង Are You Using Tor? (តើលោកអ្នកកំពុងប្រើ Tor ឬ?)*

**កំណត់សម្គាល់** ៖ ប្រសិនបើលោកអ្នកមិនទាន់ចាប់ផ្តើមដំណើរការកម្មវិធី Tor Browser ឬ កម្មវិធី Tor Browser មិនបានភ្ជាប់សេវាទៅបណ្តាញ Tor ដូចដែលបង្ហាញនៅក្នុង ផ្នែក ៦.២.១ ខាងលើទេនោះ លោកអ្នកនឹងមិនអាចភ្ជាប់សេវាទៅកុំព្យូទ័របម្រើ    អ៊ីមែលរបស់លោកអ្នកបានឡើយ  ហើយលោកអ្នកអាចនឹងឃើញមានសារខាងក្រោមនេះ បន្ទាប់ពីលោកអ្នកចាប់ផ្តើមដំណើរការកម្មវិធី Thunderbird៖

![](/sbox/screen/thunderbird-TorBirdy-en/27.png)

*រូបភាព ១៤ ៖ ផ្ទាំង Connection Refused (ការភ្ជាប់សេវាត្រូវបានបដិសេធ)*

អ្វីដែលសំខាន់គឺត្រូវកត់សម្គាល់ថា ក្រុមហ៊ុនផ្តល់សេវាអ៊ីមែលមួយចំនួន ដូចជា Google Mail ជាដើម អាចនឹងបដិសេធការភ្ជាប់សេវាទៅកាន់កុំព្យូទ័របម្រើអ៊ីមែលតាមរយៈ *បណ្តាញ Tor*។

## ៦.៣ បិទដំណើរការមុខងារបន្ថែម TorBirdy ឱ្យ កម្មវិធី Thunderbird ##

លោកអ្នកអាចបិទដំណើរការមុខងារបន្ថែម TorBirdy បាន  ប្រសិនបើលោកអ្នកមានបំណងចង់ដំណើរការកម្មវិធី Thunderbirdដោយគ្មានមុខងារបន្ថែម TorBirdy ដោយអនុវត្តជំហានខាងក្រោមនេះ៖

**ជំហានទី ១**. **បើកកម្មវិធី Thunderbird**, រួច **ចុច**លើ ![](/sbox/screen/thunderbird-TorBirdy-en/03.png) ដើម្បីបង្ហាញ *Thunderbird Menu* (*ម៉ឺនុយ Thunderbird*) បន្ទាប់មក **ជ្រើសយក Add-ons** ដើម្បីបើកផ្ទាំង *Add-ons Manager* (*គ្រប់គ្រងមុខងារបន្ថែម*)។

**ជំហានទី ២**. **ចុច**លើ ![](/sbox/screen/thunderbird-TorBirdy-en/04.png) នៅក្នុងរបាខាងខាងឆ្វេង។

**ជំហានទី ៣**. **ចុច**លើ ![](/sbox/screen/thunderbird-TorBirdy-en/29.png) នៅក្នុងផ្ទាំងខាងក្រោមនេះ៖ 

![](/sbox/screen/thunderbird-TorBirdy-en/28.png)

*រូបភាព ១៥ ៖ បិទដំណើរការមុខងារបន្ថែមTorBirdy*

**ជំហានទី ៤**. **ចុច**លើ ![](/sbox/screen/thunderbird-TorBirdy-en/11.png) ដើម្បីចាប់ផ្តើមបើកដំណើរការកម្មវិធី Thunderbird ឡើងវិញ ដោយមិនមានដំណើរការរបស់មុខងារបន្ថែម TorBirdy។


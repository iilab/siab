

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install Cobian Backup and Archive Your Files

---

បញ្ជីនៃផ្នែកដែលមាននៅក្នុងទំព័រនេះ៖

- [**២.០ របៀបបញ្ចូលកម្មវិធី Cobian Backup**](#2.0)
- [**២.១ របៀបថតចម្លងឯកសារនិងថតឯកសាររបស់លោកអ្នក**](#2.1)
- [**២.២ របៀបបង្កើតឯកសារថតចម្លង**](#2.2)
- [**២.៣ របៀបកំណត់កាលវិភាគការងារថតចម្លងឯកសាររបស់លោកអ្នក**](#2.3)

-------

<a name="2.0"></a>
## ២.០ របៀបបញ្ចូលកម្មវិធី Cobian Backup ##

**កំណត់សម្គាល់អំពីការបញ្ចូលកម្មវិធី**៖ មុនពេលលោកអ្នកចាប់ផ្តើមដំណើរការបញ្ចូលកម្មវិធី ត្រូវពិនិត្យផ្ទៀងផ្ទាត់ថា លោកអ្នកមានសំណៅចុងក្រោយបំផុតនៃ **Microsoft Windows Installer (កម្មវិធីបញ្ចូលកម្មវិធី Microsoft Windows)** និង **Microsoft.NET Framework**។

របៀបបញ្ចូលកម្មវិធី **Cobian Backup** គឺជានីតិវិធីមួយដែលងាយស្រួលនិងរហ័ស។ ដើម្បីចាប់ផ្តើមបញ្ចូលកម្មវិធី **Cobian Backup** ត្រូវអនុវត្តជំហានខាងក្រោមនេះ៖ 

**ជំហានទី ១**. **ចុចរហ័សពីរដង**លើ ![](/sbox/screen/cobian-en/01.png); ផ្ទាំង *Open File - Security Warning* (*បើកឯកសារ - ការព្រមានអំពីសុវត្ថិភាព*) អាចនឹងលេចមក។ ប្រសិនបើវាលេចមក ត្រូវ**ចុច**លើ ![](/sbox/screen/cobian-en/02.png) ដើម្បីបើកដំណើរការរបារស្ថានភាពរីកចម្រើន *Extracting the resource* (*កំពុងទាញយកធនធានរបស់កម្មវិធី*) ពណ៌ខៀវស្រាល ហើយពីរបីស្របក់ក្រោយមក នឹងលេចចេញផ្ទាំងខាងក្រោមនេះ៖ 

![](/sbox/screen/cobian-en/03.png)

*រូបភាព ១ ៖ ផ្ទាំង Please select a language (សូមជ្រើសយកភាសាមួយ)*

**ជំហានទី ២**. **ចុច**លើ ![](/sbox/screen/cobian-en/04.png) ដើម្បីបើកផ្ទាំង *Please read and accept the license agreement* (*សូមអាននិងយល់ព្រមទទួលយកកិច្ចព្រមព្រៀងអំពីអាជ្ញាប័ណ្ណ*); **គូសយក** ជម្រើស *I accept* (*ខ្ញុំយល់ព្រមទទួលយក*) បន្ទាប់មក **ចុច**លើ ![](/sbox/screen/cobian-en/04.png) ម្តងទៀត ដើម្បីបើកផ្ទាំងខាងក្រោមនេះ៖

![](/sbox/screen/cobian-en/05.png)

*រូបភាព ២ ៖ ផ្ទាំង Select an installation directory (ជ្រើសយកថតឯកសារដើម្បីបញ្ចូលកម្មវិធី)*

**ជំហានទី ៣**. **ចុច**លើ ![](/sbox/screen/cobian-en/04.png) ដើម្បីបើកផ្ទាំងខាងក្រោមនេះ៖

![](/sbox/screen/cobian-en/06.png)

*រូបភាព ៣ ៖ ផ្ទាំង Installation type and Service options (ប្រភេទនៃការបញ្ចូលកម្មវិធី និង ជម្រើសនៃសេវា)*

**ជំហានទី ៤**. **គូសយក** ជម្រើស *Use Local System account* (*ប្រើគណនីប្រព័ន្ធក្នុងមូលដ្ឋាន*) នៅក្នុងផ្ទាំង *Service options* (*ជម្រើសសេវា*) ដើម្បីឱ្យដូចទៅនឹង *រូបភាព ៣* ខាងលើ។ 

**ចំណុចសំខាន់**៖ ជម្រើសនេះធានាថា កម្មវិធី **Cobian Backup** នឹងដំណើរការដោយស្ងៀមស្ងាត់នៅផ្ទៃខាងក្រោយគ្រប់ពេលវេលា ដោយហេតុនេះហើយ ការថតចម្លងរបស់លោកអ្នកនឹងដំណើរការទៅបានតាមកាលវិភាគ។

**ជំហានទី ៥**. **ចុច**លើ ![](/sbox/screen/cobian-en/04.png) ដើម្បីបើកផ្ទាំងសារខាងក្រោមនេះ៖ 

![](/sbox/screen/cobian-en/07.png)

*រូបភាព ៤ ៖ ផ្ទាំងសារ Cobian Backup 10*

**ជំហានទី ៦**. **ចុច**លើ ![](/sbox/screen/cobian-en/08.png) ដើម្បីបើកផ្ទាំងបន្ទាប់ ហើយ**ចុច**លើ ![](/sbox/screen/cobian-en/04.png) ដើម្បីបន្តដំណើរការបញ្ចូលកម្មវិធីនេះ។

**ជំហានទី ៧**. **ចុច**លើ ![](/sbox/screen/cobian-en/09.png) ដើម្បីបញ្ចប់ដំណើរការបញ្ចូលកម្មវិធី។ បន្ទាប់ពីដំណើរការបញ្ចូលកម្មវិធីត្រូវបានបញ្ចប់រួចរាល់ហើយ  រូបសញ្ញា**Cobian Backup**នឹងលេចមកនៅក្នុង **Windows System Tray** (**ថាសប្រព័ន្ធរបស់Windows**) ដូចនេះ៖ ![](/sbox/screen/cobian-en/10.png)

<a name="2.1"></a>
## ២.១ របៀបថតចម្លងឯកសារនិងថតឯកសាររបស់លោកអ្នក ##

នៅក្នុងផ្នែកនេះ លោកអ្នកនឹងយល់ដឹងអំពី របៀបអនុវត្តការថតចម្លង ឬការធ្វើបណ្ណសារសាមញ្ញមួយនៃឯកសារ និង/ឬថតឯកសារជាក់លាក់មួយ។ កម្មវិធី **Cobian Backup** ប្រើ *backup task* (*កិច្ចការថតចម្លង*) មួយ ដែលអាចកំណត់មុខងារឱ្យដាក់រួមបញ្ចូលក្រុមឯកសារ និង/ឬថតឯកសារជាក់លាក់មួយ។ កិច្ចការថតចម្លង អាចត្រូវបានដាក់ឱ្យដំណើរការទៅតាមថ្ងៃ និងពេលវេលាជាក់លាក់មួយ។

ដើម្បីបង្កើតកិច្ចការថតចម្លងថ្មីមួយ ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/cobian-en/11.png) ដើម្បីបង្កើតកិច្ចការថតចម្លងថ្មីមួយ និងបើកផ្ទាំង *New task* (*កិច្ចការថ្មី*) ដូចខាងក្រោមនេះ៖

![](/sbox/screen/cobian-en/12.png)

*រូបភាព ២ ៖ ផ្ទាំង New task (កិច្ចការថ្មី)*

ផ្នែកឈរខាងឆ្វេងនៃផ្ទាំងនេះ មានស្លាកផ្ទាំងមួយចំនួន និង មានផ្ទាំងរងពាក់ព័ន្ធរបស់ខ្លួន (ដែលប្រើដើម្បីកំណត់ជម្រើសនិង       ប៉ារ៉ាម៉ែត្រផ្សេងៗនៃការថតចម្លង ) បង្ហាញនៅក្នុងផ្នែកឈរខាងស្តាំនៃផ្ទាំងនេះ។ គ្រប់ជម្រើសទាំងអស់នៅក្នុងស្លាកផ្ទាំង *General* (*ទូទៅ*) ត្រូវបានបរិយាយខាងក្រោមនេះ៖

### ២.១.១ បរិយាយអំពីជម្រើស ###

*Task Name* (*ឈ្មោះកិច្ចការ*)៖ ប្រអប់វាយអក្សរ *Task Name* (*ឈ្មោះកិច្ចការ*) នេះ អាចឱ្យលោកអ្នកវាយបញ្ចូលឈ្មោះសម្រាប់កិច្ចការថតចម្លង។ លោកអ្នកគួរតែប្រើឈ្មោះដែលកំណត់អត្តសញ្ញាណប្រភេទនៃឯកសារថតចម្លង។ ឧទា. ប្រសិនបើការថតចម្លងនឹងមានឯកសារវីដេអូ  នោះលោកអ្នកគួរតែដាក់ឈ្មោះថា *Video Backup*។

*Disabled* (*បិទដំណើរការ*)៖  ជម្រើសនេះ *ត្រូវតែ*ទុកដោយមិនមានការគូសយក។ 

**ព្រមាន**៖ ការបើកដំណើរការជម្រើស *Disabled* (*បិទដំណើរការ*) នឹងមានអានុភាពលុបលើគ្រប់ជម្រើសផ្សេងទៀតទាំងអស់ និងរារាំងមិនឱ្យកិច្ចការថតចម្លងអាចដំណើរការបានឡើយ។

*Include Subdirectories* (*រួមបញ្ចូលថតឯកសាររង*)៖ ជម្រើសនេះ អាចឱ្យលោកអ្នកដាក់រួមបញ្ចូលគ្រប់ថតឯកសារ/ថត       ឯកសាររងទាំងអស់ ទៅក្នុងបញ្ជីឯកសារ/ថតឯកសារដែលត្រូវបានជ្រើសយកមួយ សម្រាប់កិច្ចការថតចម្លង។ នេះគឺជាវិធីសាស្ត្រដ៏មានប្រសិទ្ធភាពមួយ សម្រាប់ថតចម្លងឯកសារ និង/ឬថតឯកសារដែលមានចំនួនច្រើនសន្ធឹកសន្ធាប់។ ឧទា. ប្រសិនបើលោកអ្នកជ្រើសយកថតឯកសារ *My Documents* ហើយគូសយកជម្រើសនេះ  ពេលនោះគ្រប់ឯកសារនិងថតឯកសារទាំងអស់ដែលមាននៅក្នុងថតឯកសារ *My Documents* នឹងត្រូវបានដាក់រួមបញ្ចូលនៅក្នុងកិច្ចការថតចម្លង។

*Create separated backups using timestamps* (*បង្កើតសំណៅថតចម្លងដាច់ដោយឡែក ដោយប្រើត្រាពេលវេលា*)៖ ជម្រើសនេះ អាចឱ្យលោកអ្នកកំណត់ជាក់លាក់ថា កាលបរិច្ឆេទនិងពេលវេលារបស់កិច្ចការថតចម្លង នឹងត្រូវបានដាក់រួមបញ្ចូលដោយស្វ័យប្រវត្តនៅក្នុងឈ្មោះថតឯកសារដែលមានឯកសារថតចម្លងរបស់លោកអ្នក។ នេះគឺជាគំនិតល្អមួយ ព្រោះវាមានន័យថា លោកអ្នកនឹងអាចកំណត់អត្តសញ្ញាណបានយ៉ាងងាយ នៅពេលការថតចម្លងនោះត្រូវបានអនុវត្ត។

*Use file attribute logic* (*ប្រើតក្កវិជ្ជានៃកេតនភណ្ឌរបស់ឯកសារ*)៖ ជម្រើសនេះ មានការពាក់ព័ន្ធតែនៅពេលលោកអ្នកជ្រើសរើសអនុវត្តការថតចម្លងដែលមានលក្ខណៈកើនតាមកម្រិត(Incremental) ឬលក្ខណៈអវិកល(Differential) ប៉ុណ្ណោះ (សូមមើលខាងក្រោមនេះ)។ កេតនភណ្ឌរបស់ឯកសារមួយ មានព័ត៌មានអំពីឯកសារនោះ។

**កំណត់សម្គាល់**៖ ជម្រើសខាងក្រោមនេះ មានសម្រាប់តែ **Windows XP** និង **Windows OS** ដែលថ្មីជាង **Windows XP** ប៉ុណ្ណោះ។

*Use Volume Shadow Copy* ៖ ជម្រើសនេះ អាចឱ្យលោកអ្នកថតចម្លងឯកសារដែលជាប់សោ។

កម្មវិធី **Cobian Backup** ពិនិត្យផ្ទៀងផ្ទាត់ព័ត៌មាននេះ ដើម្បីកំណត់ថា តើធ្លាប់មានការផ្លាស់ប្តូរនៅក្នុងឯកសារដើម គិតចាប់ពីពេលថតចម្លងទិន្នន័យចុងក្រោយដែរឬទេ។ ប្រសិនបើលោកអ្នកដំណើរការការថតចម្លងមួយដែលមានលក្ខណៈកើនតាមកម្រិត(incremental) ឬលក្ខណៈអវិកល(differential) ឯកសារនឹងត្រូវបានធ្វើបច្ចុប្បន្នភាព។

**កំណត់សម្គាល់**៖ លោកអ្នកនឹងអាចដំណើរការបានតែការថតចម្លងទាំងស្រុង ឬ 'dummy backup'('ថតចម្លងសំណាក')ប៉ុណ្ណោះ ប្រសិនបើលោកអ្នក *បិទដំណើរការជម្រើសនេះ* (ជម្រើស dummy backup (ថតចម្លងសំណាក) មានពន្យល់នៅខាងក្រោមនេះ)។

### ២.១.២ សេចក្តីបរិយាយអំពីប្រភេទនៃការថតចម្លងទិន្នន័យ ###

*Full*(*ទាំងស្រុង*) ៖ ជម្រើសនេះមានន័យថា ឯកសារទោល*នីមួយៗ*ដែលនៅក្នុងទីតាំងដើម នឹងត្រូវបានថតចម្លងទៅកាន់ថតឯកសារថតចម្លង(Backup Directory)របស់លោកអ្នក។ ប្រសិនបើលោកអ្នកបានបើកដំណើរការជម្រើស *Create separated backups using timestamp* (*បង្កើតសំណៅថតចម្លងដាច់ដោយឡែក ដោយប្រើត្រាពេលវេលា (timestamps)*) លោកអ្នកនឹងមានបីបួនសំណៅឯកសារដែលមានប្រភពដើមដូចគ្នា (ដែលកំណត់សម្គាល់ដោយពេលវេលានិងកាលបរិច្ឆេទនៃការថតចម្លង ដែលមាននៅក្នុងចំណងជើងថតឯកសារថតចម្លង)។ បើមិនដូច្នេះទេ កម្មវិធី **Cobian Backup** នឹងសរសេរជាន់ពីលើសំណៅពីមុន(ប្រសិនបើមាន)។

*Incremental* (លក្ខណៈកើនតាមកម្រិត) ៖ ជម្រើសនេះមានន័យថា កម្មវិធីនឹងពិនិត្យផ្ទៀងផ្ទាត់ថា គិតចាប់ពីការថតចម្លងចុងក្រោយមក តើឯកសារដែលត្រូវបានជ្រើសយកសម្រាប់ថតចម្លងនេះ ធ្លាប់ត្រូវបានផ្លាស់ប្តូរដែរឬទេ។ ប្រសិនបើមិនធ្លាប់ត្រូវបានផ្លាស់ប្តូរទេនោះ វានឹងត្រូវបានរំលងនៅក្នុងអំឡុងដំណើរការថតចម្លង ដែលជួយសន្សំសំចៃដល់ពេលវេលាថតចម្លង។ ជម្រើស *Use file attribute logic* (*ប្រើតក្កវិជ្ជានៃកេតនភណ្ឌរបស់ឯកសារ*) ត្រូវការឱ្យយើងពិនិត្យមើល ដើម្បីអនុវត្តដំណើរការថតចម្លងនេះ។

*Differential* (លក្ខណៈអវិកល) ៖ កម្មវិធីនឹងពិនិត្យមើលថា គិតចាប់ពីការថតចម្លង**ទាំងស្រុង**ចុងក្រោយមក  តើឯកសារដើមធ្លាប់ត្រូវបានផ្លាស់ប្តូរដែរឬទេ។ ប្រសិនបើមិនត្រូវការថតចម្លងឯកសារនោះ  ឯកសារនោះនឹងត្រូវបានរំលង ដែលជួយសន្សំសំចៃដល់ពេលវេលាថតចម្លង។ ប្រសិនបើលោកអ្នកបានដំណើរការការថតចម្លងទាំងស្រុងមួយលើសំណុំឯកសារដដែលនេះ  នោះលោកអ្នកអាចបន្តថតចម្លងវាដោយប្រើវិធីសាស្ត្រអវិកល(Differential)។

*Dummy task* ៖ លោកអ្នកអាចប្រើជម្រើសនេះ ដើម្បីកំណត់ឱ្យកុំព្យូទ័ររបស់លោកអ្នកដំណើរការ ឬបិទកម្មវិធីទៅតាមវេលាជាក់លាក់។ នេះគឺជាជម្រើសកម្រិតខ្ពស់ជាងមុន ដែលមិនទាក់ទងដោយពិតប្រាកដ ទៅនឹងនីតិវិធីថតចម្លងមូលដ្ឋានរបស់យើងទេ។

**ជំហានទី ២**. **ចុច**លើ ![](/sbox/screen/cobian-en/13.png) ដើម្បីបញ្ជាក់ជម្រើសនិងប៉ារ៉ាម៉ែត្រស្វែងរករបស់លោកអ្នក សម្រាប់កិច្ចការថតចម្លងរបស់លោកអ្នក។

<a name="2.2"></a>
## ២.២ របៀបបង្កើតឯកសារថតចម្លង ##

 ដើម្បីចាប់ផ្តើមបង្កើតឯកសារថតចម្លងមួយ ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/cobian-en/14.png) នៅក្នុងផ្នែកឈរខាងឆ្វេងនៃផ្ទាំង *New task* (*កិច្ចការថ្មី*) ដើម្បីបង្ហាញផ្ទាំង*ទទេ*មួយដូចខាងក្រោមនេះ៖ 

![](/sbox/screen/cobian-en/15.png)

*រូបភាព ៣ ៖ ផ្ទាំង New task (MyBackup) (កិច្ចការថ្មី) ដែលបង្ហាញ ផ្ទាំងរងឯកសារដើម (Source pane) និង ផ្ទាំងរងឯកសារគោលដៅ(Destination pane)*

**ជំហានទី ២**. **ជ្រើសយក** ឯកសារដែលលោកអ្នកចង់ថតចម្លង។ (នៅក្នុង *រូបភាព ៣* ខាងលើ  ថតឯកសារ *My Documents* ត្រូវបានជ្រើសយក)

**ជំហានទី ៣**. **ចុច**លើ ![](/sbox/screen/cobian-en/16.png) នៅក្នុងផ្ទាំង *Source* (*ប្រភព*) ដើម្បីបើកម៉ឺនុយខាងក្រោមនេះ៖

![](/sbox/screen/cobian-en/17.png)

*រូបភាព ៤ ៖ ផ្ទាំង Source (ប្រភព) - ម៉ឺនុយប៊ូតុង Add*

**ជំហានទី ៤**. **ជ្រើសយក** *Directory* ប្រសិនបើលោកអ្នកចង់ថតចម្លងថតឯកសារទាំងមូលមួយ; ជ្រើសយក *Files* ដើម្បីថតចម្លងឯកសារម្តងមួយៗ។ ដើម្បីកំណត់ឯកសារ ឬថតឯកសារម្តងមួយៗដើម្បីធ្វើការថតចម្លង ត្រូវជ្រើសយក *Manually*  រួចវាយបញ្ចូលអាសយដ្ឋានឯកសារ ឬថតឯកសារសម្រាប់ការថតចម្លងរបស់លោកអ្នក។  

**កំណត់សម្គាល់** ៖ លោកអ្នកអាចបន្ថែមឯកសារឬថតឯកសារទៅតាមការចង់បានរបស់លោកអ្នក។ ប្រសិនបើលោកអ្នកមានបំណងចង់ថតចម្លងឯកសារដែលកំពុងស្ថិតនៅក្នុងកុំព្យូទ័របម្រើ **FTP** (**FTP** Server) របស់លោកអ្នក ត្រូវជ្រើសយកជម្រើស *FTP site* (លោកអ្នកនឹងត្រូវការមានព័ត៌មានលម្អិតត្រឹមត្រូវអំពីសិទ្ធិបើកចូលទៅក្នុងកុំព្យូទ័របម្រើនោះ)។

នៅពេលលោកអ្នកបានជ្រើសយកឯកសារ និង/ឬថតឯកសាររួចហើយ ពួកវានឹងលេចចេញនៅក្នុងផ្ទាំង *Source* (*ប្រភព*)។ ដូចដែលលោកអ្នកអាចមើលឃើញនៅក្នុង *រូបភាព ៣* ខាងលើ  ថតឯកសារ *My Documents* ត្រូវបានបង្ហាញនៅក្នុងផ្ទាំងនេះ ដែលមានន័យថា ឥឡូវនេះថតឯកសារនេះនឹងត្រូវបានរួមបញ្ចូលទៅក្នុងកិច្ចការថតចម្លងនេះ។

ផ្ទាំង *Destination* (*គោលដៅ*) កំណត់ជាក់លាក់នូវទីកន្លែងដែលនឹងត្រូវរក្សាទុកសំណៅថតចម្លងនេះ។

**ជំហានទី ៥**. **ចុច**លើ ![](/sbox/screen/cobian-en/16.png) នៅក្នុងផ្ទាំង *Destination* (*គោលដៅ*) ដើម្បីបើកម៉ឺនុយខាងក្រោមនេះ៖

![](/sbox/screen/cobian-en/18.png)

*រូបភាព ៥ ៖ ផ្ទាំង Destination (គោលដៅ) - ម៉ឺនុយប៊ូតុង Add*

**ជំហានទី ៦**. **ជ្រើសយក** *Directory* ដើម្បីបើកផ្ទាំងកម្មវិធីបើកអ៊ីនធើរណែតមួយ ដែលក្នុងនោះលោកអ្នកត្រូវជ្រើសយកថតឯកសារគោលដៅសម្រាប់ឯកសារថតចម្លងរបស់លោកអ្នក។

**កំណត់សម្គាល់** ៖ ប្រសិនបើលោកអ្នកចង់បង្កើតបីបួនសំណៅឯកសារថតចម្លងនេះ លោកអ្នកអាចកំណត់បីបួនថតឯកសារនៅកន្លែងនេះ។ ប្រសិនបើលោកអ្នកបានជ្រើសយកជម្រើស *Manually* លោកអ្នកត្រូវតែវាយបញ្ចូលអាសយដ្ឋានពេញរបស់ថត ឯកសារដែលលោកអ្នកចង់រក្សាទុកសំណៅថតចម្លងនេះ។ ដើម្បីប្រើកុំព្យូទ័របម្រើអ៊ីនធើរណែតដែលនៅឆ្ងាយមួយសម្រាប់រក្សាទុកបណ្ណាសាររបស់លោកអ្នក  ត្រូវ**ជ្រើសយក**ជម្រើស *FTP site* (លោកអ្នកនឹងត្រូវការមានព័ត៌មានលម្អិតត្រឹមត្រូវអំពីសិទ្ធិបើកចូលទៅក្នុងកុំព្យូទ័របម្រើនោះ)។

ឥឡូវនេះ ផ្ទាំងអេក្រង់គួរតែដូចទៅនឹងឧទាហរណ៍ខាងលើ  ដែលមានឯកសារនិង/ឬថតឯកសារនៅក្នុងកន្លែងដើម (Source area) និងថតឯកសារនៅក្នុងកន្លែងគោលដៅ (Destination area)។ ប៉ុន្តែ សូមកុំទាន់ចុចលើ *OK* ឱ្យសោះ! លោកអ្នកនៅត្រូវការកំណត់កាលវិភាគមួយសម្រាប់ការថតចម្លងរបស់លោកអ្នក។

<a name="2.3"></a>
## ២.៣ របៀបកំណត់កាលវិភាគកិច្ចការថតចម្លងឯកសាររបស់លោកអ្នក ##

ដើម្បីឱ្យដំណើរការថតចម្លងដោយស្វ័យប្រវត្តរបស់លោកអ្នកអាចដំណើរការបាន លោកអ្នកចាំបាច់ត្រូវបំពេញបែបបទនៅក្នុងផ្នែក *Schedule* (*កាលវិភាគការងារ*)។ ផ្នែកនេះ អាចឱ្យលោកអ្នកកំណត់ពេលវេលាដែលលោកអ្នកចង់ឱ្យធ្វើការថតចម្លងនេះ។
ដើម្បីកំណត់ជម្រើសកាលវិភាគ ត្រូវអនុវត្តជំហានខាងក្រោមនេះ៖

To set the schedule options, perform the following steps:

**ជំហានទី ១**. **ជ្រើសយក** ![](/sbox/screen/cobian-en/19.png) ពីផ្នែកឈរខាងឆ្វេង ដើម្បីបើកផ្ទាំងខាងក្រោមនេះ៖

![](/sbox/screen/cobian-en/20.png)

*រូបភាព ៦ ៖ ផ្ទាំង Properties for myBackup ដែលបង្ហាញផ្ទាំងរង Schedule type (ប្រភេទកាលវិភាគ)*

ជម្រើស *Schedule type* មានរាយឈ្មោះនៅក្នុងម៉ឺនុយទឹកធ្លាក់(drop-down menu) នឹងត្រូវបានបរិយាយខាងក្រោមនេះ៖

*Once* (*តែមួយដង*) ៖ ដំណើរការថតចម្លងនេះ នឹងត្រូវបានអនុវត្តតែមួយដងគត់ គឺនៅត្រង់កាលបរិច្ឆេទនិងពេលវេលាដែលត្រូវបានកំណត់នៅក្នុងផ្នែក *Date/Time* (*កាលបរិច្ឆេទ/ពេលវេលា*)។

*Daily* (*ជារៀងរាល់ថ្ងៃ*) ៖ ដំណើរការថតចម្លង នឹងត្រូវបានអនុវត្តជារៀងរាល់ថ្ងៃ នៅត្រង់ពេលវេលាដែលកំណត់ នៅក្នុងផ្នែក*Date/Time* (*កាលបរិច្ឆេទ/ពេលវេលា*)។

*Weekly* (*ជារៀងរាល់សប្តាហ៍*) ៖ ដំណើរការថតចម្លងទិន្នន័យនេះ នឹងត្រូវបានអនុវត្តនៅត្រង់ថ្ងៃណាមួយនៃសប្តាហ៍ដែលត្រូវបានជ្រើសយក។ នៅក្នុងឧទាហរណ៍ខាងលើ ដំណើរការថតចម្លងនឹងត្រូវបានអនុវត្តនៅរៀងរាល់ថ្ងៃសុក្រ។ លោកអ្នកក៏អាចកំណត់ថ្ងៃផ្សេងពីនេះបានផងដែរ។ ដំណើរការថតចម្លង នឹងត្រូវបានអនុវត្តនៅត្រង់ថ្ងៃដែលត្រូវបានជ្រើសយក និងពេលវេលា ដែលត្រូវបានកំណត់ជាក់លាក់ នៅក្នុងផ្នែក *Date/Time* (*កាលបរិច្ឆេទ/ពេលវេលា*)។

*Monthly* (*ជារៀងរាល់ខែ*) ៖ ដំណើរការថតចម្លងទិន្នន័យនេះ នឹងត្រូវបានអនុវត្តនៅត្រង់ថ្ងៃដែលត្រូវបានវាយចូលទៅក្នុងប្រអប់ថ្ងៃនៃខែ នៅពេលវេលាដែលត្រូវបានកំណត់ជាក់លាក់ នៅក្នុងផ្នែក *Date/Time* (*កាលបរិច្ឆេទ/ពេលវេលា*)។

*Yearly* (*ជារៀងរាល់ឆ្នាំ*) ៖ ដំណើរការថតចម្លងទិន្នន័យនេះ នឹងត្រូវបានអនុវត្តនៅត្រង់ថ្ងៃដែលបានវាយចូលទៅក្នុងប្រអប់ថ្ងៃនៃខែ នៅក្នុងអំឡុងខែដែលត្រូវបានកំណត់ជាក់លាក់ និងនៅពេលវេលាដែលត្រូវបានកំណត់ជាក់លាក់ នៅក្នុងផ្នែក*Date/Time*(*កាលបរិច្ឆេទ/ពេលវេលា*)។

*Timer* (*ឧបករណ៍កំណត់ពេលវេលា*) ៖ ដំណើរការថតចម្លងទិន្នន័យនេះ នឹងត្រូវបានអនុវត្តម្តងហើយម្តងទៀត នៅរវាងចន្លោះពេលដែលត្រូវបានកំណត់ជាក់លាក់នៅក្នុងប្រអប់វាយអក្សរ Timer នៅក្នុងផ្នែក *Date/Time* (*កាលបរិច្ឆេទ/ពេលវេលា*)។

*Manually* (*ដោយមិនស្វ័យប្រវត្ត*) ៖ លោកអ្នកនឹងត្រូវតែដំណើរការការថតចម្លងទិន្នន័យនេះដោយខ្លួនឯង ចេញពីក្នុងផ្ទាំងមេរបស់កម្មវិធី។

**ជំហានទី ២**. **ចុច**លើ ![](/sbox/screen/cobian-en/13.png) ដើម្បីបញ្ជាក់អំពីជម្រើសនិងការកំណត់សម្រាប់កាលវិភាគធ្វើការថតចម្លងទិន្នន័យ ដូចខាងក្រោមនេះ៖

![](/sbox/screen/cobian-en/21.png)

*រូបភាព ៧ ៖ ផ្ទាំង New task (កិច្ចការថ្មី) ដែលបង្ហាញផ្ទាំងរង Schedule type (ប្រភេទកាលវិភាគការងារ) ដែលត្រូវបានកំណត់មុខងាររួច*

បន្ទាប់ពីលោកអ្នកបានសម្រេចចិត្តអំពីកាលវិភាគថតចម្លងទិន្នន័យរួចហើយ  នោះលោកអ្នកបានបំពេញជំហានចុងក្រោយរួចហើយ។ ការថតចម្លងទិន្នន័យនេះ ឥឡូវនេះនឹងដំណើរការនៅលើថតឯកសារដែលត្រូវបានកំណត់ជាក់លាក់ យោងទៅតាមកាលវិភាគដែលលោកអ្នកបានជ្រើសរើស។



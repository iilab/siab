

---

lang: km
community: guide
type: tools
legacy: True
child: True
os: windows
weight: 2
depth: 3
title: How to Compress and Decompress Your Files

---

បញ្ជីនៃផ្នែកដែលមាននៅក្នុងទំព័រនេះ៖

- [**៣.០ របៀបបង្ហាប់(Compress)ឯកសារថតចម្លងរបស់លោកអ្នក**](#3.0)
- [**៣.១ របៀបលែងបង្ហាប់(Decompress)ឯកសារថតចម្លងរបស់លោកអ្នក**](#3.1)

-------

<a name="3.0"></a>
## ៣.០ របៀបបង្ហាប់(Compress)ឯកសារថតចម្លងរបស់លោកអ្នក ##

**ជំហានទី ១**. **បង្កើត** កិច្ចការថតចម្លងមួយ ដូចដែលបានបរិយាយនៅក្នុងផ្នែក [**២.២ របៀបបង្កើតឯកសារថតចម្លង**](/km/cobian_howtobackup#2.2) ដែលមានឯកសារថតចម្លងដែលលោកអ្នកចង់រក្សាទុក។

**ជំហានទី ២**. **ជ្រើសយក** ![](/sbox/screen/cobian-en/22.png) ពីរបាខាងខាងឆ្វេង ដើម្បីបើកផ្ទាំង*New task*(*កិច្ចការថ្មី*) ដូចខាងក្រោមនេះ៖

![](/sbox/screen/cobian-en/23.png)

*រូបភាព ១ ៖ ផ្ទាំង New task (កិច្ចការថ្មី) ដែលបង្ហាញផ្ទាំងរង Compression (បង្ហាប់ឯកសារ) និង ផ្ទាំងរង Strong Encryption (ការបម្លែងជាទម្រង់សម្ងាត់ដែលរឹងមាំ)*

ផ្ទាំងរង **Compression** (**បង្ហាប់**) ត្រូវបានប្រើ ដើម្បីកំណត់វិធីសាស្ត្របង្ហាញឯកសារថតចម្លងរបស់លោកអ្នក។

**កំណត់សម្គាល់**៖ វិធីសាស្ត្របង្ហាប់ឯកសារ ត្រូវបានប្រើដើម្បីកាត់បន្ថយចំនួនកន្លែងរក្សាទុកឯកសារ។ ប្រសិនបើលោកអ្នកមានឯកសារចាស់ៗដែលត្រូវការប្រើយូរៗ  ប៉ុន្តែលោកអ្នកនៅចង់រក្សាទុកឯកសារចាស់ៗទាំងនេះ  នោះលោកអ្នកគួរតែរក្សាទុកពួកវាក្នុងទម្រង់មួយដែលស៊ីកន្លែងតូចបំផុតតាមដែលអាចធ្វើបាន។ ការបង្ហាប់ឯកសារ ធ្វើការលុបចោលកូដមិនចាំបាច់ជាច្រើនចេញពីឯកសាររបស់លោកអ្នក ដោយរក្សាទុកព័ត៌មានសំខាន់ៗឱ្យនៅដដែល។ ការបង្ហាប់ឯកសារ មិនធ្វើឱ្យខូចខាតទិន្នន័យដើមរបស់លោកអ្នកឡើយ។ នៅពេលត្រូវបានបង្ហាប់រួច ឯកសារទាំងនេះមិនអាចមើលយល់ឡើយ។ នៅពេលលោកអ្នកចង់មើលឯកសារទាំងនេះម្តងទៀត លោកអ្នកត្រូវតែអនុវត្តដំណើរការបញ្ច្រាស់វិញ ពោលគឺលែងបង្ហាប់'Decompress'ឯកសារទាំងនេះ។

ជម្រើសរងចំនួនបី ដែលមាននៅក្នុងបញ្ជីទឹកធ្លាក់(drop-down list) របស់ *Compression type* (*ប្រភេទនៃការបង្ហាប់ឯកសារ*) គឺ៖

*No Compression* (*គ្មានការបង្ហាប់ឯកសារ*) ៖ ជម្រើសនេះ មិនអនុវត្តដំណើរការបង្ហាប់ឯកសារណាមួយឡើយ ដែលប្រហែលជាដូចទៅនឹងការរំពឹងទុករបស់លោកអ្នក។

*Zip Compression* ៖ ជម្រើសនេះ គឺជាបច្ចេកទេសបង្ហាប់ឯកសារកម្រិតស្តង់ដារសម្រាប់ប្រព័ន្ធ**Windows**  និងជាជម្រើសដែលងាយស្រួលប្រើបំផុត។ បណ្ណសារដែលត្រូវបានបង្កើតនៅក្រោយពេលជ្រើសយកជម្រើសនេះ អាចនឹងបើកបានដោយប្រើកម្មវិធីស្តង់ដាររបស់ Windows (ឬលោកអ្នកអាចដោនឡូតកម្មវិធី [**ZipGenius**](http://www.zipgenius.it/) ដើម្បីបើកចូលទៅឯកសារទាំងនេះ)។ 

ការជ្រើសយកប្រភេទមួយនៃការបង្ហាប់ឯកសារដែលមានរាយឈ្មោះក្នុងបញ្ជី នឹងបើកដំណើរការដោយស្វ័យប្រវត្តនូវផ្នែក *Split options*(*ជម្រើសបំបែក*) និងបញ្ជីទឹកធ្លាក់(drop-down list)ពាក់ព័ន្ធរបស់វា។

ផ្នែក *Split options*(*ជម្រើសបំបែក*) អនុវត្តចំពោះការរក្សាទុកនៅក្នុងឧបករណ៍ផ្ទុកទិន្នន័យចល័ត ដែលមានដូចជា CDs, DVDs, ថាសទន់ និងអង្គចងចាំUSB ជាដើម។ ជម្រើស *Split options* (*ជម្រើសបំបែក*) ផ្សេងៗជាច្រើន នឹងបំបែកបណ្ណសារជាទំហំដែលត្រូវគ្នាទៅនឹងឧបករណ៍ផ្ទុកទិន្នន័យជ្រើសយករបស់លោកអ្នក។

ឧទាហរណ៍៖  
ឧបមាថា លោកអ្នកកំពុងធ្វើបណ្ណសារចំនួនឯកសារដ៏ច្រើន ហើយលោកអ្នកចង់ថតចម្លងឯកសារទាំងនេះដាក់ទៅក្នុងCDមួយ។ ប៉ុន្តែ បណ្ណសាររបស់លោកអ្នកមានទំហំធំជាង៧០០មេហ្គាបៃ (ឬធំជាងទំហំរបស់CDមួយ)។ ជម្រើសបំបែក (Split options) នឹង  បំបែកបណ្ណសារនេះជាផ្នែកៗដែលមានទំហំតូចជាង ឬស្មើ៧០០មេហ្គាបៃ ដែលឱ្យលោកអ្នកអាចថតចម្លងដាក់ទៅក្នុងCDsរបស់លោកអ្នក។ ប្រសិនបើលោកអ្នកកំពុងគ្រោងថតចម្លងដាក់ទៅក្នុងថាសរឹងរបស់កុំព្យូទ័រលោកអ្នក ឬឯកសារដែលលោកអ្នកចង់ថតចម្លងនោះមានទំហំតូចជាងឧបករណ៍ផ្ទុកទិន្នន័យដែលលោកអ្នកគ្រោងប្រើ ដើម្បីរក្សាទុកឯកសារទាំងនេះ លោកអ្នកអាចរំលងផ្នែកនេះបាន។

ជម្រើសខាងក្រោមនេះ មានផ្តល់ជូនលោកអ្នក នៅពេលលោកអ្នកចុចលើបញ្ជីទឹកធ្លាក់(drop-down list) របស់ *Split options*(*ជម្រើសបំបែក*)។ ជម្រើសរបស់លោកអ្នក នឹងអាស្រ័យទៅលើប្រភេទនៃឧបករណ៍ផ្ទុកទិន្នន័យចល័តដែលលោកអ្នកមាន។

![](/sbox/screen/cobian-en/24.png)

*រូបភាព ២ ៖ បញ្ជីទម្លាក់ (drop-down list) របស់ Split Options* (*ជម្រើសបំបែក*)

- 3,5" - Floppy disk។ ជម្រើសនេះ មានទំហំធំគ្រប់គ្រាន់ ដើម្បីអនុវត្តការថតចម្លងដែលមានចំនួនឯកសារតិច។
- Zip - Zip Disk (សូមពិនិត្យមើលចំណុះរបស់ឧបករណ៍ផ្ទុកទិន្នន័យដែលលោកអ្នកកំពុងប្រើ)។ លោកអ្នកនឹងត្រូវការមានរន្ធថាស Zip Disk (Zip Drive) ពិសេសមួយ នៅក្នុងកុំព្យូទ័រលោកអ្នក និងថាសទិន្នន័យដែលផលិតតាមតម្រូវការនេះ។  
- CD-R - CD disk (សូមពិនិត្យមើលចំណុះរបស់ឧបករណ៍ផ្ទុកទិន្នន័យដែលលោកអ្នកកំពុងប្រើ)។ លោកអ្នកនឹងត្រូវការមាន    ឧបករណ៍សរសេរចូល CD (CD Writer) មួយ នៅក្នុងកុំព្យូទ័រលោកអ្នក និងកម្មវិធីសរសេរចូល CD មួយ (សូមមើលកម្មវិធី [**DeepBurner Free** ](http://www.deepburner.com/) ឬ [**កម្មវិធីសរសេរចូលថាសទិន្នន័យ**](http://www.thefreecountry.com/utilities/dvdcdburning.shtml))ផ្សេងទៀត។
- DVD - DVD disk (សូមពិនិត្យមើលចំណុះរបស់ឧបករណ៍ផ្ទុកទិន្នន័យដែលលោកអ្នកកំពុងប្រើ) ។ លោកអ្នកនឹងត្រូវការមានឧបករណ៍សរសេរចូល DVD (DVD Writer) មួយ នៅក្នុងកុំព្យូទ័រលោកអ្នក និងកម្មវិធីសរសេរចូល DVD មួយ (សូមមើលកម្មវិធី [**DeepBurner Free** ](http://www.deepburner.com/) ឬ [**កម្មវិធីសរសេរចូលថាសទិន្នន័យ**](http://www.thefreecountry.com/utilities/dvdcdburning.shtml))ផ្សេងទៀត។

ប្រសិនបើលោកអ្នកកំពុងថតចម្លងដាក់ទៅក្នុងអង្គចងចាំUSBច្រើន លោកអ្នកអាចនឹងចង់កំណត់ទំហំទៅតាមការកំណត់។

ដើម្បីធ្វើការនេះបាន ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក** ជម្រើស *Custom size* (*ទំហំតាមការកំណត់*) (គិតជា បៃ (bytes)) បន្ទាប់មក <b>វាយបញ្ចូល</b> ទំហំរបស់បណ្ណសារគិតជា បៃ(bytes) ទៅក្នុងប្រអប់វាយអក្សរ ដូចខាងក្រោមនេះ៖ 

![](/sbox/screen/cobian-en/25.png)

*រូបភាព ១០ ៖ ប្រអប់ Custom size (ប្រអប់វាយទំហំទៅតាមការកំណត់)*

យើងខ្ញុំសូមណែនាំលោកអ្នកអំពីសញ្ញាណនៃទំហំទិន្នន័យ៖

- ១ KB (គីឡូបៃ) = ១០២៤ បៃ (bytes) - អត្ថបទឯកសារមួយទំព័រដែលសរសេរនៅក្នុង Open Office មានទំហំប្រហែល ២០ KB
- ១ MB (មេហ្កាបៃ) = ១០២៤ KB - រូបថតដែលថតដោយកាមេរ៉ាឌីជីតថលមួយ ជាធម្មតាមានទំហំចន្លោះពី ១ ទៅ ៣ MB
- 1GB (ជីហ្កាបៃ) = ១០២៤ MB - ប្រហែលកន្លះម៉ោងនៃភាពយន្តគុណភាពកម្រិត DVD មួយ 

**កំណត់សម្គាល់**៖ នៅពេលជ្រើសរើសទំហំកំណត់មួយដើម្បីបំបែកការថតចម្លងឯកសាររបស់លោកអ្នកសម្រាប់ថាសCDឬ DVDមួយ  កម្មវិធី Cobian Backup នឹងមិនចម្លងសំណៅថតចម្លងឯកសារនេះទៅកាន់ថាសCDឬ DVDនេះដោយស្វ័យប្រវត្តទេ។ វានឹងបង្កើតបណ្ណសាររបស់លោកអ្នកទៅក្នុងឯកសារទាំងនោះនៅក្នុងកុំព្យូទ័រ ហើយបន្ទាប់មក លោកអ្នកចាំបាច់ត្រូវថតចម្លងឯកសារទាំងនោះដាក់ទៅក្នុងថាស CD ឬ DVD ដោយខ្លួនឯង។

*Password Protect* (*ពាក្យសម្ងាត់ការពារ*) ៖ ជម្រើសនេះ អាចឱ្យលោកអ្នកបញ្ចូលពាក្យសម្ងាត់មួយ ដើម្បីការពារបណ្ណសារ។ លោកអ្នកគ្រាន់តែវាយបញ្ចូលពាក្យសម្ងាត់ពីរដង ទៅក្នុងប្រអប់វាយអក្សរទាំងពីរដែលផ្តល់ឱ្យ។ នៅពេលលោកអ្នកលែងបង្ហាប់(Decompress)បណ្ណសារនេះ លោកអ្នកនឹងត្រូវបានសុំឱ្យបញ្ចូលពាក្យសម្ងាត់ជាមុន។

**កំណត់សម្គាល់**៖ ប្រសិនបើលោកអ្នកចង់ធានាសុវត្ថិភាពបណ្ណសាររបស់លោកអ្នក លោកអ្នកគួរគិតគូរប្រើប្រាស់វិធីសាស្ត្រមួយផ្សេងទៀតក្រៅពីពាក្យសម្ងាត់។ កម្មវិធី**Cobian Backup** អាចឱ្យលោកអ្នកបម្លែងបណ្ណសាររបស់លោកអ្នកជាទម្រង់សម្ងាត់បាន។ ចំណុចនេះ នឹងត្រូវបានលើកមកនិយាយ នៅក្នុងផ្នែក [**៤. របៀបបម្លែងឯកសារថតចម្លងជាទម្រង់សម្ងាត់**](/cobian_encrypt)។ ក្រៅពីនេះ លោកអ្នកអាចមើល [**មគ្គុទ្ទេសក៍អនុវត្តន៍របស់កម្មវិធី Truecrypt**](/km/truecrypt_main) ដើម្បីយល់ដឹងអំពីរបៀបបង្កើតលំហរក្សាទុកទិន្នន័យដែលមានទម្រង់សម្ងាត់ នៅក្នុងកុំព្យូទ័រ ឬឧបករណ៍ផ្ទុកទិន្នន័យចល័តរបស់លោកអ្នក។

*មតិយោបល់*៖ ជម្រើសនេះ អាចឱ្យលោកអ្នកសរសេរសេចក្តីបរិយាយអំពីបណ្ណាសារនេះ ប៉ុន្តែ វាមិនមែនជាការតម្រូវទេ។ 

<a name="3.1"></a>
## ៣.១ របៀបលែងបង្ហាប់(Decompress)ឯកសារថតចម្លងរបស់លោកអ្នក ##

ដើម្បីលែងបង្ហាប់(Decompress)ឯកសារថតចម្លងរបស់លោកអ្នក ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក Tools > Decompressor (ឧបករណ៍ > មុខងារលែងបង្ហាប់)** ដូចបង្ហាញខាងក្រោមនេះ៖

![](/sbox/screen/cobian-en/26.png)

*រូបភាព ៣ ៖ ម៉ឺនុយ Tools (ឧបករណ៍) ដែលបង្ហាញជម្រើស Decompressor (មុខងារលែងបង្ហាប់)*

ផ្ទាំង **Decompressor** (**មុខងារលែងបង្ហាប់**) លេចចេញមកដូចខាងក្រោមនេះ៖ 

![](/sbox/screen/cobian-en/27.png)

*រូបភាព ៤ ៖ ផ្ទាំង Cobian 10 Backup – Decompressor (Cobian 10 Backup - មុខងារលែងបង្ហាប់)*

**ជំហានទី ២**. **ចុច**លើ ![](/sbox/screen/cobian-en/28.png) ដើម្បីបើកផ្ទាំងចូលរកឯកសារ ដើម្បីឱ្យលោកអ្នកអាចជ្រើសយកបណ្ណសារដែលលោកអ្នកចង់លែងបង្ហាប់(Decompress)។

**ជំហានទី ៣**. **ជ្រើសយក** បណ្ណសារ (*.zip* or *.7x* file) បន្ទាប់មក **ចុច**លើ ![](/sbox/screen/cobian-en/13.png)។

**ជំហានទី ៤**. **ជ្រើសយក** ថតឯកសារមួយដើម្បីទទួលយកឯកសារដែលលោកអ្នកលែងបង្ហាប់(Decompress)។

**ជំហានទី ៥**. **ចុច**លើ ![](/sbox/screen/cobian-en/29.png) ដើម្បីបើកផ្ទាំងមួយផ្សេងទៀត ដែលឱ្យលោកអ្នកអាចជ្រើសរើសថតឯកសារដើម្បីដាក់បណ្ណសារដែលលែងបង្ហាប់(Decompress)។

**ជំហានទី ៦**. **ជ្រើសយក**ថតឯកសារមួយ បន្ទាប់មក **ចុច**លើ ![](/sbox/screen/cobian-en/13.png)។

ប្រើ **Windows Explorer** ដើម្បីបើកមើលឯកសារដែលទៅនៅក្នុងថតឯកសារនោះ។ 




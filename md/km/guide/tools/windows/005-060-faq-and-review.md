

---

lang: km
community: guide
type: tools
legacy: True
child: True
os: windows
weight: 6
depth: 3
title: FAQ and Review

---

<a name="7.0"></a>
## ៧.០ សំណួរដែលសួរញឹកញាប់ និង ការពិនិត្យមើលឡើងវិញ ##

<div class="background" markdown="1"> 

***សំណួរ*** ៖ *តើខ្ញុំនឹងត្រូវចំណាយពេលច្រើន ដើម្បីវាយបញ្ចូលពាក្យសម្ងាត់ទៅក្នុង**TrueCrypt** ដែរឬទេ?*

***ចម្លើយ***៖ *ទេ លោកអ្នកគ្រាន់តែវាយពាក្យសម្ងាត់ចូលតែម្តងគត់ នៅពេលលោកអ្នកកំពុងបើកប្រអប់ទិន្នន័យស្តង់ដារ។ ពេលលោកអ្នកបានបើកចូលប្រអប់ទិន្នន័យស្តង់ដាររួចហើយ លោកអ្នកអាចបើកប្រើឯកសារណាក៏បាន ដោយមិនបាច់វាយបញ្ចូលពាក្យសម្ងាត់គ្រប់ពេលនោះទេ។*

***សំណួរ***៖ *នៅពេលខ្ញុំលែងត្រូវការកម្មវិធី **TrueCrypt** តើខ្ញុំអាចលុបចោល(Uninstall)កម្មវិធីនេះបានដោយងាយស្រួលដែរឬទេ? ប្រសិនបើអាច តើឯកសាររបស់ខ្ញុំនៅតែមានទម្រង់សម្ងាត់ដែរឬទេ?*

***ចម្លើយ***៖ លោកអ្នកអាចលុបចោល(Uninstall)កម្មវិធី **TrueCrypt** បានដោយងាយស្រួល ដោយជ្រើសយក **Start > All Programs > Truecrypt > Uninstall Truecrypt**។

*លោកអ្នកអាចបញ្ចូលកម្មវិធី TrueCrypt ឡើងវិញនៅពេលក្រោយ ដើម្បីអាចចូលប្រើឯកសារដែលស្ថិតនៅក្នុងប្រអប់ទិន្នន័យដែលលោកអ្នកបានបង្កើត។ ប្រសិនបើលោកអ្នកផ្ទេរប្រអប់ទិន្នន័យនោះទៅកុំព្យូទ័រមួយផ្សេងទៀត លោកអ្នកនៅតែត្រូវការពាក្យសម្ងាត់របស់លោកអ្នក និង កម្មវិធី**TrueCrypt** ដើម្បីអាចចូលប្រើឯកសារដែលមាននៅក្នុងប្រអប់ទិន្នន័យនោះ។*

***សំណួរ***៖ *តើសំណៅផ្សេងៗគ្នារបស់**Windows** បង្ហាញទម្រង់ផ្សេងគ្នាលើអេក្រង់ដែរឬទេ នៅពេលយើងព្យាយាមផ្ទុកនិងប្រើកម្មវិធី **TrueCrypt**?*

***ចម្លើយ***៖ *សោភណភាពរបស់ពួកវាអាចខុសប្លែកគ្នាបន្តិចបន្តួច ប៉ុន្តែខ្លឹមសារនឹងនៅតែដូចគ្នាដដែល។*

***សំណួរ***៖ *តើព័ត៌មានប្រភេទអ្វីខ្លះ ដែលតម្រូវឱ្យមានការបម្លែងជាទម្រង់សម្ងាត់?*

***ចម្លើយ***៖ *ជាការប្រសើរបំផុត លោកអ្នកគួរបម្លែងជាទម្រង់សម្ងាត់ ដល់គ្រប់ឯកសារ រូបភាព និងឯកសារផ្សេងទៀតទាំងអស់ដែលមានព័ត៌មានឯកជន និងព័ត៌មានរសើបរបស់លោកអ្នក។ ប្រសិនបើលោកអ្នកបាត់កុំព្យូទ័រ ឬប្រសិនបើកុំព្យូទ័រនោះត្រូវបានរឹបអូស ព័ត៌មានដែលមាននៅក្នុងប្រអប់ទិន្នន័យ **TrueCrypt** នឹងនៅតែមានសុវត្ថិភាព។*

***សំណួរ***៖ *តើឯកសាររបស់យើងមានសុវត្ថិភាពបានដោយរបៀបណា?*

***ចម្លើយ***៖ ***TrueCrypt** ត្រូវបានធ្វើតេស្ត និងពិនិត្យជាលក្ខណៈឯករាជ្យដោយអ្នកជំនាញខាងសុវត្ថិភាព ដើម្បីដឹងពីកម្រិតប្រសិទ្ធភាពរបស់វា និងដើម្បីដឹងថា តើវាដំណើរការបានតាមគ្រប់មុខងារដែលវាបានប្រកាសដែរឬទេ។ លទ្ធផលរួមបង្ហាញថា **TrueCrypt** ផ្តល់នូវសមត្ថភាពការពារក្នុងកម្រិតដ៏ខ្ពស់មួយ។ ការជ្រើសយកពាក្យសម្ងាត់មួយដែលរឹងមាំ មានសារៈសំខាន់ណាស់ចំពោះសុវត្ថិភាពនៃប្រអប់ទិន្នន័យរបស់លោកអ្នក។*

Hidden Disk Feature (មុខងារថាសលាក់កំបាំង) នៅក្នុងកម្មវិធី **TrueCrypt** ផ្តល់នូវកម្រិតសុវត្ថិភាពដែលមានតែមួយមួយ សម្រាប់ព័ត៌មានដែលរក្សាទុកនៅក្នុងកុំព្យូទ័រ។ អ្នកប្រើប្រាស់ចាំបាច់ត្រូវមានការយល់ច្បាស់ អំពីកម្មវិធីនេះ និងអំពីមុខងារ      មូលដ្ឋានរបស់កម្មវិធីនេះ ព្រមទាំងអំពីការវាយតម្លៃរបស់អ្នកជំនាញមួយទៅលើស្ថានភាពសុវត្ថិភាពរបស់មុខងារទាំងនេះ និងទៅលើកាលៈទេសៈដែល Hidden Disk Feature (មុខងារថាសលាក់កំបាំង) អាចមានប្រយោជន៍។

***សំណួរ***៖ *សូមរំឭកខ្ញុំម្តងទៀតថា តើធ្វើដូចម្តេចទើបខ្ញុំអាចបើកប្រអប់ទិន្នន័យស្តង់ដារដើមរបស់ខ្ញុំ ជាជាងប្រអប់ទិន្ន័យលាក់កំបាំង?*

***ចម្លើយ***៖ *ទាំងអស់នេះ វាអាស្រ័យទៅលើពាក្យសម្ងាត់ ដែលលោកអ្នកវាយបញ្ចូលទៅក្នុងប្រអប់វាយបញ្ចូលពាក្យសម្ងាត់។ ប្រសិនបើលោកអ្នកវាយបញ្ចូលពាក្យសម្ងាត់ប្រអប់ទិន្នន័យស្តង់ដារ នោះកម្មវិធី **TrueCrypt** នឹងបើកប្រអប់ទិន្ន័យស្តង់ដារ។  ប្រសិនបើលោកអ្នកវាយបញ្ចូលពាក្យសម្ងាត់ប្រអប់ទិន្នន័យលាក់កំបាំង នោះកម្មវិធី **TrueCrypt** នឹងបើកប្រអប់ទិន្នន័យលាក់  កំបាំង។ ប្រសិនបើមានអ្នកទាមទារឱ្យលោកអ្នកបើកប្រអប់ទិន្នន័យ **TrueCrypt** របស់លោកអ្នក ដើម្បីឱ្យពួកគេអាចមើលឃើញព័ត៌មានដែលមាននៅក្នុងនោះ  នោះលោកអ្នកត្រូវបើកប្រអប់ទិន្នន័យស្តង់ដារ។ សង្ឃឹមថា ការបើកប្រអប់ទិន្នន័យស្តង់ដារនឹងគ្រប់គ្រាន់ឱ្យលោកអ្នកអាចរួចផុតពីស្ថានភាពលំបាកនោះបាន។* 

***សំណួរ***៖ *តើអាចមានហេតុដែលធ្វើឱ្យខូចខាត ឬលុបចោលទិន្នន័យដែលមាននៅក្នុងប្រអប់ទិន្នន័យលាក់កំបាំងដែរឬទេ?*

***ចម្លើយ***៖ *អាចមាន។ ប្រសិនបើលោកអ្នកបន្តដាក់បន្ថែមឯកសារទៅក្នុងប្រអប់ទិន្នន័យស្តង់ដារ **TrueCrypt** រហូតដល់អស់លំហទំនេរសម្រាប់ប្រអប់ទិន្នន័យលាក់កំបាំង  នោះប្រអប់ទិន្នន័យលាក់កំបាំងរបស់លោកអ្នកនឹងត្រូវបានសរសេរជាន់ពីលើដោយស្វ័យប្រវត្ត។ មានជម្រើសមួយនៅក្នុងម៉ឺនុយរបស់កម្មវិធី **TrueCrypt** ដែលអាចការពារប្រអប់ទិន្នន័យលាក់កំបាំងរបស់លោកអ្នកមិនឱ្យរងការសរសេរជាន់ពីលើបាន ប៉ុន្តែការបើកដំណើរការជម្រើសនេះ អាចឱ្យគូបដិបក្ខរបស់លោកអ្នករកឃើញអត្ថិភាពរបស់ប្រអប់ទិន្នន័យលាក់កំបាំងនេះនៅពេលប្រអប់ទិន្នន័យនេះបើក។*

***សំណួរ***៖ *បន្ទាប់ពីបង្កើតប្រអប់ទិន្នន័យលាក់កំបាំងរួចហើយ តើខ្ញុំអាចផ្លាស់ប្តូរទំហំរបស់វាបានដែរឬទេ?*

***ចម្លើយ***៖ *មិនបានទេ។ លោកអ្នកត្រូវបង្កើតប្រអប់ទិន្នន័យលាក់កំបាំងមួយផ្សេងទៀត ហើយប្តូរទីតាំងឯកសារទៅដាក់ក្នុងវាដោយមិនស្វ័យប្រវត្ត។* 

***សំណួរ***៖ *តើខ្ញុំអាចប្រើកម្មវិធី ដូចជា **chkdsk**, **Disk Defragmenter** និងកម្មវិធីផ្សេងទៀត ទៅលើទិន្នន័យដែលមាននៅក្នុងប្រអប់ទិន្នន័យ **TrueCrypt** បើកមួយបានដែរឬទេ?* 

***ចម្លើយ***៖ *ប្រអប់ទិន្នន័យ*របស់ **TrueCrypt** ប្រព្រឹត្តទៅដូចជាថាសទិន្នន័យរូបវន្តពិត ដូច្នេះលោកអ្នកអាចប្រើកម្មវិធីត្រួតពិនិត្យ/ជួសជុល/បង្រួមបំណែក(Defragmenting)ប្រព័ន្ធឯកសារណាមួយក៏បាន ទៅលើទិន្នន័យដែលមាននៅក្នុងប្រអប់ទិន្នន័យ **TrueCrypt** បើកមួយ។

 ***សំណួរ***៖ *តើគេអាចផ្លាស់ប្តូរពាក្យសម្ងាត់សម្រាប់ប្រអប់ទិន្នន័យលាក់កំបាំងដែរឬទេ?* 

***ចម្លើយ***៖ *អាចផ្លាស់ប្តូរបាន។ មុខងារផ្លាស់ប្តូរពាក្យសម្ងាត់ អនុវត្តបានចំពោះទាំងប្រអប់ទិន្នន័យស្តង់ដារ និងប្រអប់ទិន្នន័យលាក់កំបាំង។ លោកអ្នកគ្រាន់តែវាយពាក្យសម្ងាត់សម្រាប់ប្រអប់ទិន្នន័យលាក់កំបាំងទៅក្នុងប្រអប់ 'Current Password' ('ពាក្យសម្ងាត់បច្ចុប្បន្ន') របស់ផ្ទាំង 'Volume Password Change' ('ផ្លាស់ប្តូរពាក្យសម្ងាត់សម្រាប់ប្រអប់ទិន្នន័យ') ប៉ុណ្ណោះ។*

***សំណួរ***៖ *តើពេលណាទើបខ្ញុំគួរប្រើ Hidden Disk Feature (មុខងារថាសលាក់កំបាំង)?*

***ចម្លើយ***៖ *Hidden Disk Feature* (*មុខងារថាសលាក់កំបាំង*) របស់កម្មវិធី **TrueCrypt** ប្រើនៅពេលលោកអ្នកត្រូវការលាក់អត្ថិភាពនៃព័ត៌មាននៅក្នុងកុំព្យូទ័ររបស់លោកអ្នក។ ត្រូវកត់សម្គាល់ថា ចំណុចនេះខុសគ្នាពីការប្រើប្រអប់ទិន្នន័យស្តង់ដារ  ដែលជាកន្លែងដែលលោកអ្នកកំពុងការពារមិនឱ្យចូលប្រើព័ត៌មាន។

សូមមើល [សំណួរដែលសួរញឹកញាប់លម្អិតអំពីកម្មវិធី **TrueCrypt**](http://andryou.com/truecrypt/faq.php).

</div>

<a name="7.1"></a>
## ៧.១ សំណួរពិនិត្យមើលឡើងវិញ អំពីប្រអប់ទិន្នន័យស្តង់ដារ ##

- តើការបម្លែងជាទម្រង់សម្ងាត់គឺជាអ្វី? 
- តើ*ប្រអប់ទិន្នន័យស្តង់ដារ*គឺជាអ្វី?
- តើលោកអ្នកអាចបង្កើត *ប្រអប់ទិន្នន័យស្តង់ដារ* នៅក្នុងអង្គចងចាំUSB បានដោយរបៀបណា?
- តើមានមធ្យោបាយអ្វីខ្លះ ដើម្បីបិទ*ប្រអប់ទិន្នន័យស្តង់ដារ*?
- តើធ្វើដូចម្តេច ទើបលោកអ្នកអាចជ្រើសរើស និងថែរក្សាពាក្យសម្ងាត់រឹងមាំមួយសម្រាប់ *ប្រអប់ទិន្នន័យស្តង់ដារ* របស់លោកអ្នក? 
- តើមានលទ្ធភាពអ្វីខ្លះដើម្បីបង្កើតការថតចម្លងទុក *ប្រអប់ទិន្នន័យស្តង់ដារ* របស់លោកអ្នក?
- តើមានវិធីសាស្ត្រអ្វីខ្លះ ដើម្បីបន្លំអំពីអត្ថិភាពនៃ *ប្រអប់ទិន្នន័យស្តង់ដារ* របស់លោកអ្នកនៅក្នុងកុំព្យូទ័រ?

<a name="7.2"></a>
## ៧.២ សំណួរពិនិត្យមើលឡើងវិញ អំពីប្រអប់ទិន្នន័យលាក់កំបាំង ##

- តើភាពខុសគ្នាជាចម្បង រវាង *ប្រអប់ទិន្នន័យស្តង់ដារ* និង *ប្រអប់ទិន្នន័យលាក់កំបាំង* គឺជាអ្វី?
- តើប្រភេទឯកសារអ្វីខ្លះ ដែលលោកអ្នកគួរដាក់នៅក្នុង*ប្រអប់ទិន្នន័យស្តង់ដារ* ប្រសិនបើលោកអ្នកមានប្រអប់ទិន្នន័យលាក់កំបាំងមួយផងដែរនោះ?
- តើ *ប្រអប់ទិន្នន័យលាក់កំបាំង* មានទីតាំងនៅកន្លែងណា?
- តើ *ប្រអប់ទិន្នន័យលាក់កំបាំង* មានទំហំប៉ុន្មានទើបជាការប្រសើរ?
- តើការការពារ *ប្រអប់ទិន្នន័យលាក់កំបាំង* របស់លោកអ្នកពីការលុបចោលដោយចៃដន្យ មានគុណសម្បត្តិនិងគុណវិបត្តិអ្វីខ្លះ?


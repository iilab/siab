

---

lang: km
community: guide
type: tools
legacy: True
child: True
os: windows
weight: 2
depth: 3
title: How to Use Spybot in Advanced Mode

---

- [**៣.០ អំពីទម្រង់ Advanced Mode**](#3.0)
- [**៣.១ មុខងារនានារបស់ទម្រង់ Advanced Mode**](#3.1)
- [**៣.២ Advanced Mode - Rootkit Scan**](#3.2)


<a name="3.0"></a>
## ៣.០ អំពីទម្រង់ Advanced Mode ##

**Spybot** មានផ្នែក *Default* និង *Advanced*។ ទម្រង់ *Advanced Mode* អនុញ្ញាតឱ្យលោកអ្នកអាចកំណត់មុខងារ និងអនុវត្តកិច្ចការបន្ថែម។

**ចុច**លើ ![](/sbox/screen/spybot-en-1/16.png) នៅក្នុងផ្ទាំង*Start Center*(*ផ្ទាំងមេ*) ដើម្បីបង្ហាញជម្រើស *Advanced Tools* និង *Professional Tools*។

![](/sbox/screen/spybot-en-1/15a.png)

*រូបភាព ១ ៖ Advanced Tools*


<a name="3.1"></a>
## ៣.១ មុខងារនានារបស់ទម្រង់ Advanced Mode ## 

សំណៅឥតគិតថ្លៃរបស់កម្មវិធី *Spybot* អនុញ្ញាតឱ្យលោកអ្នកអាចប្រើតែជម្រើសខ្លះ នៃជម្រើសដែលមាននៅក្នុងផ្នែក*Advanced Tools* និង*Professional Tools*ប៉ុណ្ណោះ។

- ផ្នែក**Report Creator** អាចត្រូវបានប្រើដើម្បីជួយដល់ក្រុមទ្រទ្រង់បច្ចេកទេសរបស់*Spybot* ក្នុងករណីដែលលោកអ្នកត្រូវការជំនួយអំពីកម្មវិធី*Spybot*។ កម្រិតនៃការទ្រទ្រង់ដែលមានស្រាប់ ជាធម្មតានឹងពឹងផ្អែកទៅលើសំណៅកម្មវិធីដែលលោកអ្នកកំពុងដំណើរការ - ឧទា. សំណៅបង់ថ្លៃ សំណៅឥតបង់ថ្លៃ។ ខណៈដែលវេទិកាទ្រទ្រង់ គឺជាប្រភពចំណេះដឹងដ៏មានប្រយោជន៍មួយ ដើម្បីជួយសម្រេចថា តើឯកសារមួយមានលក្ខណៈបង្កអន្តរាយឬអត់, តើយើងត្រូវណែនាំការប្រយ័ត្នឬអត់ មុនពេលបញ្ជូនឯកសារ ឬកំណត់ត្រាណាមួយពីកុំព្យូទ័ររបស់លោកអ្នក ប្រសិនបើអនាមិកភាពគឺជាក្តីបារម្ភណ៍របស់លោកអ្នក។

- ផ្នែក**Settings** អនុញ្ញាតឱ្យលោកអ្នកកំណត់ភាសា វិសាលភាពនៃការស្គែន កម្មវិធីបើកអ៊ីនធើរណែតដែលSpybot-S&Dនឹងធ្វើការស្គែន ។ល។

- ផ្នែក**Startup Tools** អនុញ្ញាតឱ្យលោកអ្នកពិនិត្យមើលលម្អិតឡើងវិញ នូវដំណើរការដែលមានសកម្មភាពនៅក្នុងកុំព្យូទ័ររបស់លោកអ្នក,   កម្មវិធីដែលដំណើរការនៅពេលកុំព្យូទ័ររបស់លោកអ្នកកំពុងចាប់ផ្តើមដំណើរការ,   កិច្ចការរបស់ប្រព័ន្ធដែលត្រូវបានកំណត់ពេលឱ្យដំណើរការ,  មុខងារឬកម្មវិធីបន្ថែម, សេវាកម្មរបស់ប្រព័ន្ធ, កម្មវិធីដែលបានបញ្ចូល។ល។ របស់លោកអ្នក។ 
 
- ផ្នែក**Rootkit Scan** ពិនិត្យមើលប្រព័ន្ធប្រតិបត្តិការកុំព្យូទ័ររបស់លោកអ្នក ដើម្បីស្វែងរកវត្តមានរបស់*rootkits* (ជាកម្មវិធី         អាក្រក់ដែលសម្ងំលាក់ខ្លួនក្នុងកម្រិតប្រព័ន្ធ) ដែលកម្មវិធីប្រឆាំងម៉ាលវែរកម្រិតស្តង់ដារមិនអាចរកឃើញបាន។

<a name="3.2"></a>
## ៣.២ Advanced Mode - Rootkit Scan ##

**Rootkit Scan** អាចប្រើដើម្បីដាក់សញ្ញាសម្គាល់ទៅលើឯកសារ និងការចុះទិន្នន័យបញ្ជីឯកសារ(registry entries) ដែលគួរឱ្យសង្ស័យ ដើម្បីធ្វើការវិភាគបន្ថែម ឬដើម្បីលុបចោលពួកវា។ ជំហានអនុវត្តន៍ខាងក្រោមនេះ នឹងបង្ហាញអំពីរបៀបអនុវត្ត*Rootkit Scan*មួយ។

**ជំហានទី ១**. **ចុច**លើ ![](/sbox/screen/spybot-en-1/61.png) នៅក្នុងផ្ទាំង *Advanced Tools* ដើម្បីបើកផ្ទាំងខាងក្រោមនេះ។ ត្រូវកត់សម្គាល់អំពី *Quick scan test results* (*លទ្ធផលនៃការសាកល្បងស្គែនរហ័ស*)។

![](/sbox/screen/spybot-en-1/57.png)

*រូបភាព ៥ ៖ Rootkit Scan*

**ជំហានទី ២**. **ចុច**លើ ![](/sbox/screen/spybot-en-1/58.png)

**ជំហានទី ៣**. **ជ្រើសយក** ថាសទិន្នន័យ និងការចុះទិន្នន័យបញ្ជីឯកសារ(registry entries) ដែលលោកអ្នកចង់ស្គែន។ យើងខ្ញុំសូមណែនាំឱ្យជ្រើសយកគ្រប់ឯកសារ និងទិន្នន័យទាំងអស់ដែលមាន។ **ចុច**លើ ![](/sbox/screen/spybot-en-1/04.png)។ សូម*កត់សម្គាល់*ថា ការស្គែននេះអាចចំណាយរយៈពេលវែង(ប្រហែលជាងមួយម៉ោង)។

![](/sbox/screen/spybot-en-1/59.png)

*រូបភាព ៦ ៖ Rootkit Scan - select drives (Rootkit Scan - ជ្រើសយកថាសទិន្នន័យ)*

![](/sbox/screen/spybot-en-1/60.png)

*រូបភាព ៧ ៖ ផ្ទាំង Rootkit Scan កំពុងដំណើរការទៅមុខ*

នៅពេលការស្គែននេះបានចប់សព្វគ្រប់  ផ្ទាំង*Search for rootkits* (*ស្វែងរក rootkits*)នឹងបង្ហាញឯកសារគួរឱ្យសង្ស័យដែលបានរកឃើញ។ បន្ទាប់មក លោកអ្នកអាចពិនិត្យមើលឡើងវិញនូវលទ្ធផល និងជម្រើសទាំងនេះ ដើម្បីកំណត់ថា តើឯកសារទាំងនោះជាឯកសារត្រឹមត្រូវដែរឬទេ។

![](/sbox/screen/spybot-en-1/62.png)

*រូបភាព ៧ ៖ ផ្ទាំង Search for rootkits (ស្វែងរក rootkits)*

**ជំហានទី ៤**. **ចុចកូនកណ្តុរខាងស្តាំ**លើឯកសារដែលរកឃើញ ដើម្បីបង្ហាញជម្រើស៖

![](/sbox/screen/spybot-en-1/63.png)

*រូបភាព ៨ ៖ ផ្ទាំង rootkits scan options (ជម្រើសស្គែនរកRootkits)*

**ជំហានទី ៥**. **ជ្រើសយក** *Show properties* (*បង្ហាញលក្ខណៈ*) ដើម្បីបង្ហាញព័ត៌មានលម្អិត។

**ជំហានទី ៦**. **ជ្រើសយក** *Scan file for malware* (*ស្គែនឯកសាររកម៉ាលវែរ*) ប្រសិនបើមានជម្រើសនេះ។ ចំណុចនេះ នឹងបើកផ្ទាំង *File Scan* (*ស្គែនឯកសារ*)។ លទ្ធផលនៃការស្គែននេះ នឹងបង្ហាញដូចខាងក្រោមនេះ៖ 

![](/sbox/screen/spybot-en-1/64.png)

*រូបភាព ៩ ៖ ផ្ទាំង File Scan - clean file (ស្គែនឯកសារ - សម្អាតឯកសារ)*

សូម**កត់សម្គាល់**ថា ឯកសារដែលមាន rootkit property ដែលត្រូវបានរកឃើញ មិនមែនសុទ្ធតែជាម៉ាលវែរទេ។ ការលុបចោលឯកសារទាំងនេះ អាចនឹងបង្កបញ្ហាដល់កម្មវិធីមួយផ្សេងទៀត។ សូមមើលផ្នែក **២.៥ របៀបស្គែនរកការគំរាមកំហែង** និង **២.៦ របៀបស្តារយកឯកសារមកវិញ** នៅពេលដោះស្រាយបញ្ហា ដែលបានរកឃើញក្នុងអំឡុងពេល *Rootkit Scan* (*ស្គែនរកRootkit*)។

**ជំហានទី ៧**. នៅពេលលោកអ្នកប្រាកដថា ឯកសារដែលរកឃើញនោះមានលក្ខណៈគួរឱ្យសង្ស័យ លោកអ្នកអាច**លុប**វាចេញពីប្រព័ន្ធកុំព្យូទ័ររបស់លោកអ្នក។

ប្រសិនបើលោកអ្នកមិនប្រាកដអំពីឯកសារដែលបានរកឃើញនោះ លោកអ្នកអាចសុំ‘ជំនួយ’ នៅក្នុង Spybot [RootAlyzer Forum](http://forums.spybot.info/forumdisplay.php?f=46) មុនពេលលោកអ្នកលុបឯកសារនោះចោល។ ការលុបនេះ គឺជាការលុបចុងក្រោយ និងមិនអាចស្តារយកមកវិញតាមរយៈមុខងារ Quarantine បានឡើយ។ ប្រសិនបើលោកអ្នកនៅតែចង់លុបឯកសារដែលរកឃើញទាំងនោះចោល យើងខ្ញុំសូមណែនាំយ៉ាងមុតមាំឱ្យ [បង្កើតកន្លែងស្តារប្រព័ន្ធមួយ](http://windows.microsoft.com/en-us/windows/system-restore-faq) មុនពេលលោកអ្នកលុបចោលឯកសារទាំងនោះ។



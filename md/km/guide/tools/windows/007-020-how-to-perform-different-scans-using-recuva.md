

---

lang: km
community: guide
type: tools
legacy: True
child: True
os: windows
weight: 2
depth: 3
title: How to Perform Different Scans Using Recuva

---

បញ្ជីផ្នែក ដែលមាននៅក្នុងទំព័រនេះ៖  

- [**៣.០ មុនពេលលោកអ្នកចាប់ផ្តើម**](#3.0)
- [**៣.១ របៀបស្គែនដោយប្រើ Recuva Wizard**](#3.1)
- [**៣.២ របៀបស្គែនដោយមិនប្រើ Recuva Wizard**](#3.2)
- [**៣.៣ របៀបស្គែនលម្អិតដោយប្រើ Recuva**](#3.3)
- [**៣.៤ ការណែនាំអំពីផ្ទាំង Options (ជម្រើស)**](#3.4)

----

<a name="3.0"></a>
### ៣.០ មុនពេលលោកអ្នកចាប់ផ្តើម ###

នៅក្នុងផ្នែកនេះ លោកអ្នកនឹងយល់ដឹងអំពីរបៀបអនុវត្តការស្គែនប្រភេទផ្សេងៗ និងទទួលបានការណែនាំអំពីស្លាកផ្ទាំង *General* (*ទូទៅ*) និងស្លាកផ្ទាំង *Actions* (*សកម្មភាព*)  នៅក្នុងផ្ទាំង *Options* (*ជម្រើស*)។

**កំណត់សម្គាល់** ៖ ការស្គែនមួយ គឺគ្រាន់តែនឹងធ្វើការទាញយក និងបង្ហាញឯកសារណាដែលអាចស្តារយកវិញបានប៉ុណ្ណោះ។ នីតិវិធីស្តារយកឯកសារជាក់ស្តែង ត្រូវបានលើកមកពិភាក្សានៅក្នុង [**៤.០ របៀបស្តារយកឯកសារ និងសរសេរជាន់លើឯកសារ ដោយប្រើកម្មវិធីRecuva**](/km/recuva_recover#4.0)។


<a name="3.1"></a>
### ៣.១ របៀបធ្វើការស្គែនដោយប្រើ Recuva Wizard ###

**Recuva** *Wizard* ត្រូវបានណែនាំឱ្យប្រើនៅក្នុងស្ថានភាព ដែលលោកអ្នកមិនស្គាល់ទាំងឈ្មោះពេញ និងឈ្មោះមិនពេញនៃឯកសារដែលលោកអ្នកចង់ស្តារយកមកវិញ។ វាត្រូវបានណែនាំឱ្យប្រើផងដែរ ប្រសិនបើលោកអ្នកកំពុងប្រើកម្មវិធី **Recuva** ជាលើកដំបូង។ **Recuva** *Wizard* អាចឱ្យលោកអ្នកកំណត់ប៉ារ៉ាម៉ែត្រនៃការស្គែន ដោយទុកឱ្យលោកអ្នកកំណត់ប្រភេទឯកសារ និង/ឬទីកន្លែងដែលឯកសារនោះត្រូវបានលុបចោល។

ដើម្បីចាប់ផ្តើមស្គែនរកឯកសារដែលត្រូវបានលុបចោល ត្រូវអនុវត្តជំហានខាងក្រោមនេះ៖ 

**ជំហានទី ១**. **ចុច**លើ ![](/sbox/screen/recuva-en/15.png) ឬ **ជ្រើសយក Start > Programs > Recuva > Recuva** ដើម្បីបើកកម្មវិធី និងបើកផ្ទាំងខាងក្រោមនេះ៖

![](/sbox/screen/recuva-en/16.png)

*រូបភាព ១ ៖ ផ្ទាំង Welcome to the Recuva Wizard (ស្វាគមន៍មកកាន់ Recuva Wizard)*

**ដំបូន្មាន** ៖ ប្រសិនបើលោកអ្នកស្គាល់ឈ្មោះពេញ ឬមិនពេញរបស់ឯកសារដែលលោកអ្នកចង់ស្តារយកមកវិញ ត្រូវ**ចុច**លើ ![](/sbox/screen/recuva-en/17.png) ដើម្បីទៅកាន់អន្តរផ្ទៃមុខប្រើប្រាស់មេរបស់ *Piriform Recuva*  ហើយបន្ទាប់មក អនុវត្តជំហាននៅក្នុងផ្នែក **៣.២ របៀបស្គែនដោយមិនប្រើ Recuva Wizard**.

**ជំហានទី ២**. **ចុច**លើ ![](/sbox/screen/recuva-en/18.png) ដើម្បីបើកផ្ទាំងខាងក្រោមនេះ៖

![](/sbox/screen/recuva-en/19.png)

*រូបភាព ២ ៖ ផ្ទាំង Recuva Wizard File type (Recuva Wizard - ប្រភេទឯកសារ)*

ផ្ទាំង *Recuva Wizard File type* (*Recuva Wizard - ប្រភេទឯកសារ*) រាយបង្ហាញប្រភេទឯកសារផ្សេងៗ និងបរិយាយអំពី    ឯកសារ ដែលអាចនឹងស្តារយកមកវិញបាននៅពេលជម្រើសនីមួយៗត្រូវបានបើកដំណើរការ។

**ជំហានទី ៣**. **គូសយក** ជម្រើស *Other* ដូចដែលបង្ហាញនៅក្នុង *រូបភាព ២*  បន្ទាប់មក **ចុច**លើ ![](/sbox/screen/recuva-en/18.png) ដើម្បីបើកផ្ទាំងខាងក្រោមនេះ៖

![](/sbox/screen/recuva-en/20.png)

*រូបភាព ៣ ៖ ផ្ទាំង Recuva Wizard File Location (Recuva Wizard  - ទីតាំងឯកសារ)*

**កំណត់សម្គាល់**៖ ជម្រើសដែលត្រូវបានជ្រើសយកស្រាប់នៅក្នុងផ្ទាំង *Recuva Wizard File Location* (*Recuva Wizard  - ទីតាំងឯកសារ*) គឺជម្រើស *I'm not sure* (*ខ្ញុំមិនប្រាកដ*)។ ជម្រើសនេះ នឹងពង្រីកការស្គែនទៅគ្រប់ថាសទាំងអស់ ព្រមទាំងឧបករណ៍ផ្ទុកទិន្នន័យចល័តផងដែរ លើកលែងតែ CDs, DVDs និងឧបករណ៍អុបទិក។ ដោយហេតុនេះហើយ វាអាចនឹងត្រូវការរយៈពេលវែងដើម្បីបញ្ចេញលទ្ធផល។

ជាញឹកញាប់បំផុត ឯកសារត្រូវបានលុបចេញពី *ធុងសម្រាម* (*Recycle Bin*) នៅក្នុងប្រព័ន្ធប្រតិបត្តិការ **Windows** ដើម្បីកាត់បន្ថយជាអតិបរមានូវឱកាសនៃការលុបចោលព័ត៌មានឯកសារ និងព័ត៌មានរសើបដោយចៃដន្យរបស់លោកអ្នក។

**ជំហានទី ៤**. **គូសយក** ជម្រើស *In the Recycle Bin* (*នៅក្នុងធុងសម្រាម*) ដូចដែលបង្ហាញនៅក្នុង *រូបភាព ៣* ខាងលើ បន្ទាប់មក **ចុច**លើ ![](/sbox/screen/recuva-en/18.png) ដើម្បីបើកផ្ទាំងខាងក្រោមនេះ៖

![](/sbox/screen/recuva-en/21.png)

*រូបភាព ៤ ៖ Thank you, Recuva is now ready to search for your files (សូមអរគុណលោកអ្នក ឥឡូវនេះ កម្មវិធី Recuva រៀបចំស្វែងរកឯកសាររបស់លោកអ្នក )*

**កំណត់សម្គាល់**៖ សម្រាប់លំហាត់នេះ មិនត្រូវបើកដំណើរការជម្រើស *Deep Scan* (*ស្គែនលម្អិត*)ឡើយ។ បច្ចេកទេសស្គែននេះ នឹងលើកមកពិភាក្សានៅក្នុងផ្នែក **៣.៣ របៀបស្គែនលម្អិត**។ 

**ជំហានទី ៥**. **ចុច**លើ ![](/sbox/screen/recuva-en/22.png) ដើម្បីចាប់ផ្តើមស្តារយកឯកសារដែលបានលុបចោលរបស់លោកអ្នក។ 

នៅក្នុងអំឡុងដំណើរការស្តារយកឯកសារមកវិញ របារស្ថានភាពរីកចម្រើនចំនួនពីរលេចមកជាបន្តបន្ទាប់គ្នាយ៉ាងរហ័ស។ របារស្ថានភាពរីកចម្រើន *Scanning the drive for deleted files* (*កំពុងស្គែនថាសទិន្នន័យដើម្បីស្វែងរកឯកសារដែលបានលុប ចោល*) មានរាយឈ្មោះឯកសារដែលត្រូវបានលុបចោល។ របារស្ថានភាពរីកចម្រើន *Analyzing the file contents* (*កំពុងវិភាគខ្លឹមសាររបស់ឯកសារ*) ប្រមូលផ្តុំ និងរៀបចំឯកសារ ដែលបានលុបចោលទាំងនោះ ទៅតាមប្រភេទឯកសារ និងកម្រិតនៃភាពអាចស្តារយកមកវិញបាន។ ពួកវាបង្ហាញផងដែរ នូវថិរវេលានៃដំណើរការស្គែន និងវិភាគ។ បន្ទាប់មក អន្តរផ្ទៃមុខប្រើប្រាស់មេរបស់ *Piriform Recuva* របស់លោកអ្នក អាចមើលទៅដូចផ្ទាំងខាងក្រោមនេះ៖

![](/sbox/screen/recuva-en/23.png)

*រូបភាព ៥ ៖ អន្តរផ្ទៃមុខប្រើប្រាស់មេរបស់ Piriform Recuva ដែលរាយបង្ហាញឯកសារដែលត្រូវបានលុបចោល*

អន្តរផ្ទៃមុខប្រើប្រាស់មេរបស់ *Piriform Recuva*  រាយបង្ហាញព័ត៌មានអំពីឯកសារដែលត្រូវបានលុបចោលនីមួយៗ និងរៀបចំជាប្រាំមួយជួរ។ ជួរនីមួយៗ ត្រូវបានបរិយាយដូចខាងក្រោមនេះ៖

**Filename** (**ឈ្មោះឯកសារ**) ៖ ជួរនេះបង្ហាញឈ្មោះ និងកន្ទុយពាក្យសម្គាល់ប្រភេទឯកសារដែលត្រូវបានលុបចោល។ **ចុច**លើចំណងជើងរបស់ជួរ *Filename* (*ឈ្មោះឯកសារ*) ដើម្បីរៀបចំឯកសារដែលត្រូវបានលុបចោលទាំងនេះ ទៅតាមលំដាប់តួអក្សរ។

**Path** (**អាសយដ្ឋានឯកសារ**) ៖ ជួរនេះ បង្ហាញអំពីទីកន្លែងដែលឯកសារលុបចោលត្រូវបានរកឃើញ។ ប្រសិនបើជម្រើស *In the Recycle Bin* (*នៅក្នុងធុងសម្រាម*) ត្រូវបានបើកដំណើរការនៅក្នុងឧទាហរណ៍នេះ  នោះអាសយដ្ឋានរបស់ឯកសារគឺ *C:RECYCLER* សម្រាប់គ្រប់ឯកសារដែលត្រូវបានលុបចោលទាំងអស់។ **ចុច**លើចំណងជើងជួរ *Path* (*អាសយដ្ឋានឯកសារ*) ដើម្បីមើលគ្រប់ឯកសារទាំងអស់ដែលរាយបង្ហាញតាមថតឯកសារ ឬអាសយដ្ឋានឯកសារជាក់លាក់។

**Last modified** (**ពេលវេលាផ្លាស់ប្តូរចុងក្រោយ**) ៖ ជួរនេះ បង្ហាញអំពីពេលវេលាចុងក្រោយ ដែលឯកសារត្រូវបានផ្លាស់ប្តូរ នៅមុនពេលវាត្រូវបានលុបចោល និងអាចមានប្រយោជន៍ជួយកំណត់អត្តសញ្ញាណឯកសារដែលលោកអ្នកចង់ស្តារយកមកវិញ។ **ចុច**លើចំណងជើងជួរ *Last modified* (*ពេលវេលាផ្លាស់ប្តូរចុងក្រោយ*)  ដើម្បីរៀបចំឯកសារដែលត្រូវបានលុបចោលទាំងនេះ ទៅតាមលំដាប់ពេលវេលា (ពីពេលវេលាថ្មីបំផុតទៅចាស់បំផុត ឬពីចាស់បំផុតទៅថ្មីបំផុត)។

**Size** (**ទំហំ**) ៖ ជួរនេះ បង្ហាញអំពីទំហំរបស់ឯកសារ។ **ចុច** លើចំណងជើងជួរ *Size* (*ទំហំ*) ដើម្បីរៀបចំឯកសារដែលត្រូវបានលុបចោលទាំងនេះ ទៅតាមលំដាប់ទំហំឯកសារ (ពីទំហំធំបំផុតទៅតូចបំផុត ឬពីតូចបំផុតទៅធំបំផុត)។

**Status** (**ស្ថានភាព**)៖ ជួរនេះ បង្ហាញអំពីកម្រិតដែលឯកសារអាចស្តារយកមកវិញបាន និងទាក់ទងទៅនឹងរូបសញ្ញាស្ថានភាពឯកសារដែលបង្ហាញនៅក្នុង *រូបភាព ៦* ខាងក្រោមនេះ។ **ចុច**លើចំណងជើងជួរ *Status* (*ស្ថានភាព*) ដើម្បីរៀបចំឯកសារដែលត្រូវបានលុបចោលទាំងនេះជាបីប្រភេទមូលដ្ឋាន និងរាយឯកសារទាំងនេះតាមលំដាប់ពី*Excellent* (*ប្រសើរបំផុត*) ទៅ *Unrecoverable* (*មិនអាចស្តារយកវិញបាន*)។

**Comment** (**វិចារណ៍**) ៖ ជួរនេះ បង្ហាញអំពីមូលហេតុ ដែលឯកសារជាក់លាក់មួយអាច ឬមិនអាចទាញយកមកវិញបាន និងបង្ហាញអំពីកម្រិតដែលឯកសារលុបចោលមួយត្រូវបានសរសេរជាន់ពីលើនៅក្នុង **Windows Master File Table** (**តារាងឯកសារមេរបស់Windows**)។ **ចុច**លើចំណងជើងជួរ *Comment* (*វិចារណ៍*) ដើម្បីមើលកម្រិតដែលឯកសារ ឬក្រុមឯកសារត្រូវបានសរសេរជាន់ពីលើ។

ឯកសារនីមួយៗ មានការទាក់ទងទៅនឹងរូបសញ្ញាស្ថានភាពពណ៌ធម្មជាតិមួយ ដែលចង្អុលបង្ហាញអំពីកម្រិតដែលឯកសារនីមួយៗអាចស្តារយកមកវិញបានដោយជោគជ័យ៖

![](/sbox/screen/recuva-en/24.png)

*រូបភាព ៦ ៖ រូបសញ្ញាស្ថានភាពឯកសារ*

បញ្ជីខាងក្រោមនេះ បរិយាយអំពីរូបសញ្ញាស្ថានភាពនីមួយៗ៖

-  **ពណ៌បៃតង**៖ ឱកាសស្តារយកមកវិញបានទាំងស្រុង មានកម្រិតប្រសើរបំផុត។
- **ពណ៌ទឹកក្រូច**៖ ឱកាសស្តារយកមកវិញបាន មានកម្រិតអាចទទួលយកបាន។
- **ពណ៌ក្រហម**៖ ឱកាសស្តារយកមកវិញបាន មិនទំនងជាមានឡើយ។

<a name="3.2"></a>
### ៣.២ របៀបស្គែនដោយមិនប្រើ Recuva Wizard ###

ដើម្បីចូលទៅក្នុងអន្តរផ្ទៃមុខប្រើប្រាស់មេរបស់កម្មវិធី **Recuva** ដោយផ្ទាល់ (ពោលគឺ ដោយមិនប្រើ *Recuva Wizard*) ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/recuva-en/15.png) ឬ **ជ្រើសយក Start > Programs > Recuva > Recuva** ដើម្បីបើក *រូបភាព ១*។

**ជំហានទី ២**. **គូសយក** ជម្រើស *Do not show this Wizard on startup* (*កុំបង្ហាញ Wizard នេះនៅលើ Startup*)  បន្ទាប់មក **ចុច**លើ ![](/sbox/screen/recuva-en/50.png) ដើម្បីបើកផ្ទាំងខាងក្រោមនេះ៖

![](/sbox/screen/recuva-en/51.png)

*រូបភាព ៧ ៖ អន្តរផ្ទៃមុខប្រើប្រាស់មេរបស់កម្មវិធី Recuva*

អន្តរផ្ទៃមុខប្រើប្រាស់មេរបស់កម្មវិធី *Piriform Recuva* ត្រូវបានចែកចេញជាផ្ទាំងលទ្ធផលនៅខាងឆ្វេង និងស្លាកផ្ទាំង *Preview*, *Info* និង *Header* ដើម្បីរៀបមើលព័ត៌មានអំពីឯកសារ ដែលត្រូវបានលុបចោលជាក់លាក់មួយ។ វាអាចឱ្យលោកអ្នកកំណត់ជម្រើសស្គែនជាក់លាក់ ដែលស្រដៀងទៅនឹងជម្រើសស្គែនដែលមាននៅក្នុង *Recuva Wizard*។ 

**ជំហានទី ៣**. **ចុច**ដើម្បីបើកបញ្ជីទម្លាក់ បន្ទាប់មក **ជ្រើសយក** ថាសដែលត្រូវស្គែន; ថាស*Local Disk (C:)* គឺត្រូវបានជ្រើសយកជាស្វ័យប្រវត្ត និងត្រូវបានប្រើនៅក្នុងឧទាហរណ៍នេះ ដូចខាងក្រោមនេះ៖ 

![](/sbox/screen/recuva-en/52.png)

*រូបភាព ៨ ៖ បញ្ជីទម្លាក់បង្ហាញពីថាសផ្ទុកឯកសារ*

បញ្ជីទម្លាក់ *ឈ្មោះឯកសារ ឬអាសយដ្ឋានឯកសារ* អាចឱ្យលោកអ្នកកំណត់ប្រភេទឯកសារ ដែលលោកអ្នកកំពុងស្វែងរក និងមិនទាក់ទងខ្លាំងទៅនឹងផ្ទាំង *Recuva Wizard File type* (*Recuva Wizard - ប្រភេទឯកសារ*) ដែលបង្ហាញនៅក្នុង *រូបភាព ២* ទេ។ 

![](/sbox/screen/recuva-en/53.png)

*រូបភាព ៩ ៖ បញ្ជីទម្លាក់ឈ្មោះឯកសារ ឬអាសយដ្ឋានឯកសារ*

លក្ខណៈពិសេសរបស់ *Filename or path* (*ឈ្មោះឯកសារ ឬអាសយដ្ឋានឯកសារ*) គឺជាបន្សំនៃប្រអប់វាយអក្សរមួយ និងបញ្ជីទម្លាក់មួយ។ វាមានផលប្រយោជន៍ចម្បងពីរ៖ អាចឱ្យលោកអ្នកស្វែងរកដោយផ្ទាល់នូវឯកសារជាក់លាក់មួយ និង/ឬ រៀបបញ្ជីនៃឯកសារដែលត្រូវបានលុបចោលទៅតាមប្រភេទឯកសារ ។

ក្រៅពីនេះ លក្ខណៈពិសេសរបស់ *Filename or path* (*ឈ្មោះឯកសារ ឬអាសយដ្ឋានឯកសារ*) ក៏អាចត្រូវបានប្រើ ដើម្បីស្វែងរកឯកសារប្រភេទជាក់លាក់មួយ ឬ ដើម្បីរៀបបញ្ជីទូទៅនៃឯកសារដែលត្រូវបានលុបចោល នៅក្នុងផ្ទាំងលទ្ធផល។

ដើម្បីចាប់ផ្តើមស្គែនរកឯកសារមួយ ដែលលោកអ្នកស្គាល់ឈ្មោះពេញឬមិនពេញរបស់វា ត្រូវអនុវត្តជំហានខាងក្រោមនេះ៖

**ជំហានទី ១**. **វាយ** ឈ្មោះពេញ ឬមិនពេញរបស់ឯកសារដែលលោកអ្នកចង់ស្តារយកមកវិញដូចខាងក្រោមនេះ (នៅក្នុងឧទាហរណ៍នេះ ឯកសារឈ្មោះ *triangle.png* កំពុងត្រូវបានស្គែនរក) ៖

![](/sbox/screen/recuva-en/54.png)

*រូបភាព ១០ ៖ បញ្ជីទម្លាក់ Filename or path (ឈ្មោះឯកសារ ឬអាសយដ្ឋានឯកសារ) ដែលបង្ហាញឯកសារឈ្មោះ triangle.png*

**ដំបូន្មាន**៖ **ចុច**លើ ![](/sbox/screen/recuva-en/55.png) ដើម្បីកំណត់បញ្ជីទម្លាក់ Filename or path *ឈ្មោះឯកសារ ឬអាសយដ្ឋានឯកសារ* (ដែលលេចមកជាពណ៌ប្រផេះ)ឡើងវិញ។

**ជំហានទី ២**. **ចុច**លើ ![](/sbox/screen/recuva-en/56.png) ដើម្បីចាប់ផ្តើមស្គែនរកឯកសារដែលត្រូវបានលុបចោលរបស់លោកអ្នក។ បន្តិចក្រោយមក ផ្ទាំងមួយនឹងលេចមកដូចខាងក្រោមនោះ៖

![](/sbox/screen/recuva-en/57.png)

*រូបភាព ១១ ៖ អន្តរផ្ទៃមុខប្រើប្រាស់របស់កម្មវិធី Recuva ដែលបង្ហាញឯកសារ triangle.png file នៅក្នុងស្លាកផ្ទាំង Preview*

<a name="3.3"></a>
#### ៣.៣ របៀបស្គែនលម្អិតដោយប្រើកម្មវិធី Recuva ####

ជម្រើស *Enable Deep Scan* (*បើកដំណើរការស្គែនលម្អិត*) អាចឱ្យលោកអ្នកស្គែនបានកាន់តែល្អិតល្អន់។ ជាធម្មតា ការស្គែនលម្អិតមួយ ត្រូវចំណាយពេលច្រើនជាងធម្មតា ដោយអាស្រ័យទៅលើកុំព្យូទ័ររបស់លោកអ្នក និងចំនួនឯកសារដែលលោកអ្នកមាន។ ជម្រើសនេះ អាចនឹងមានប្រយោជន៍ ប្រសិនបើការស្គែនដំបូងរបស់លោកអ្នក មិនបង្ហាញឯកសារដែលលោកអ្នកចង់ស្តារយកមកវិញ។ ទោះបីការស្គែនលម្អិតមួយអាចនឹងចំណាយពេលដល់ទៅច្រើនម៉ោង ដោយអាស្រ័យទៅលើចំនួនទិន្នន័យដែលរក្សាទុកនៅក្នុងកុំព្យូទ័ររបស់លោកអ្នកក៏ដោយ  វាអាចនឹងបង្កើនឱកាសស្តារយកឯកសារដែលលោកអ្នកត្រូវការមកវិញ។

ជម្រើស *Deep Scan* (*ស្គែនលម្អិត*) របស់កម្មវិធី **Recuva** អាចបើកដំណើរការបាន តាមរយៈ**ការជ្រើសយក** ជម្រើស *Enable Deep Scan* (*បើកដំណើរការស្គែនលម្អិត*) នៅក្នុង *Recuva Wizard* (សូមមើល *រូបភាព ៤*)។ 

**ជំហានទី ១**. **ចុច**លើ ![](/sbox/screen/recuva-en/70.png) ដើម្បីបើកផ្ទាំង *Options* (*ជម្រើស*)  បន្ទាប់មក **ចុច**លើស្លាកផ្ទាំង *Actions*(*សកម្មភាព*) ដូចខាងក្រោមនេះ៖

![](/sbox/screen/recuva-en/73.png)

*រូបភាព ១២ ៖ ផ្ទាំង Options (ជម្រើស) ដែលបង្ហាញស្លាកផ្ទាំង Actions(សកម្មភាព)* 

**ជំហានទី ២**. **គូសយក** ជម្រើស *Deep Scan* *(increases scan time)* ( *ស្គែនលម្អិត* *(បង្កើនរយៈពេលស្គែន)*)  បន្ទាប់មក **ចុច**លើ ![](/sbox/screen/recuva-en/72.png)។ 

**ជំហានទី ៣**. **ចុច**លើ ![](/sbox/screen/recuva-en/74.png) ដើម្បីចាប់ផ្តើមស្គែនរកឯកសារដែលត្រូវបានលុបចោល ដោយប្រើជម្រើស *Deep Scan* (*ស្គែនលម្អិត*)។ ដូចដែលបានបញ្ជាក់មុននេះ ការស្គែនលម្អិតមួយអាចចំណាយពេលដល់ទៅពីរបីម៉ោង ដោយអាស្រ័យទៅលើទំហំរបស់ថាសផ្ទុកឯកសារ និងល្បឿនកុំព្យូទ័ររបស់លោកអ្នក៖

![](/sbox/screen/recuva-en/78.png)

*រូបភាព ១៣ ៖ ផ្ទាំង Scan (ស្គែន) ដែលមានបង្ហាញចំនួនម៉ោងប៉ាន់ស្មាន សម្រាប់ការស្គែនលម្អិតមួយ*

<a name="3.4"></a>
### ៣.៤ ការណែនាំអំពីផ្ទាំង Options (ជម្រើស) ###

នៅក្នុងផ្នែកនេះ លោកអ្នកនឹងយល់ដឹងអំពីរបៀបប្រើមុខងារផ្សេងៗនៅក្នុងផ្ទាំង *Options* (*ជម្រើស*) ដើម្បីស្តារយក និងសរសេរជាន់ពីលើព័ត៌មានឯកជន ឬព័ត៌មានរសើបរបស់លោកអ្នកបានដោយជោគជ័យ។ ដើម្បីកំណត់មុខងារទាំងនេះ ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/recuva-en/70.png) ដើម្បីបើកផ្ទាំងខាងក្រោមនេះ៖

![](/sbox/screen/recuva-en/71.png)

*រូបភាព ១៤ ៖ ផ្ទាំង Options (ជម្រើស) ដែលបង្ហាញស្លាកផ្ទាំង General (ទូទៅ) នៅក្នុងទម្រង់ដែលផ្តល់ជាស្វ័យប្រវត្តដោយកម្មវិធី*

ផ្ទាំង *Options* (*ជម្រើស*)នេះ ត្រូវបានចែកជាស្លាកផ្ទាំង *General* (*ទូទៅ*), *Actions* (*សកម្មភាព*) និង *About* (*អំពី*)។ 

ស្លាកផ្ទាំង *General* អាចឱ្យលោកអ្នកកំណត់មុខងារមួយចំនួន ដែលរួមមានដូចជា *Language* (*ភាសា*) (**Recuva** អាចប្រើបានជាមួយ ៣៧ ភាសា*សំខាន់ៗ* បានយ៉ាងត្រឹមត្រូវបំផុត), *View mode* (*ទម្រង់សោភណភាព*) និងការបិទឬបើក *Recuva Wizard* ជាដើម។

![](/sbox/screen/recuva-en/76.png)

*រូបភាព ១៥ ៖ បញ្ជីទម្លាក់នៃ View mode (ទម្រង់សោភណភាព)*

**View Mode** (**ទម្រង់សោភណភាព**) អាចឱ្យលោកអ្នកជ្រើសយករបៀបដែលលោកអ្នកចង់មើលឃើញឯកសារ ដែលត្រូវបានលុបចោលទាំងនោះ ហើយអាចបើកដំណើរការបានផងដែរនៅពេលលោកអ្នក**ចុចលើកូនម៉ោសខាងស្តាំ** លើឯកសារមួយនៅក្នុង *Piriform Recuva*។

- **List** (**បញ្ជី**)៖ ជម្រើសនេះ អាចឱ្យលោកអ្នកមើលឃើញឯកសារដែលត្រូវបានលុបចោលទាំងនោះ នៅក្នុងបញ្ជីមួយ ដូចបង្ហាញនៅក្នុង *រូបភាព ៥*។
- **Tree** (**ដើមឈើ**)៖ ជម្រើសនេះ អាចឱ្យលោកអ្នកមើលឃើញអាសយដ្ឋានថតឯកសារ ដែលត្រូវបានលុបចោលទាំងនោះ ក្នុងទម្រង់ជាដើមឈើមួយ ដែលអាចលាតមែករបស់វាបាន។
- **Thumbnails** (**រូបភាពតូចៗ**)៖ ជម្រើសនេះ អាចឱ្យលោកអ្នកមើលឃើញឯកសារដែលត្រូវបានលុបចោលទាំងនោះ ជាទម្រង់កាហ្វ្រិក ឬរូបភាព ប្រសិនបើអាចបង្ហាញបាន។

អ្វីដែលប្រហែលសំខាន់បំផុតនោះ គឺ ផ្នែក *Advanced* នៅក្នុងស្លាកផ្ទាំង *General*  អាចឱ្យលោកអ្នកកំណត់ចំនួនដងឱ្យទិន្នន័យរបស់លោកអ្នកត្រូវបានសរសេរជាន់ពីលើដោយទិន្នន័យចៃដន្យ ដើម្បីការពារទិន្នន័យនោះមិនឱ្យស្តារយកមកវិញបានដោយភាគីបដិបក្ខ ឬភាគីអាក្រក់។

បញ្ជីទម្លាក់ *Secure overwriting* (*ការសរសេរជាន់ពីលើដែលមានសុវត្ថិភាព*) បង្ហាញបួនជម្រើសសម្រាប់ការសរសេរជាន់ពីលើព័ត៌មានឯកជនរបស់លោកអ្នក។ ជម្រើសដែលជ្រើសស្រាប់របស់វាគឺ *Simple Overwrite* *(1 pass)* (*សរសេរជាន់ពីលើធម្មតា ១ ដង*) ដែលមានបង្ហាញនៅក្នុង *រូបភាព ១៤*។ Pass គឺសំដៅចំនួនដង ដែលឯកសារ ឬថតឯកសាររបស់លោកអ្នកនឹងត្រូវបានសរសេរជាន់ពីលើដោយទិន្នន័យចៃដន្យ ដើម្បីធ្វើឱ្យវាមិនអាចអានបាន។

**ជំហានទី ២**. **ជ្រើសយក** ជម្រើស the *DOD 5220.22-M (3 passes)* ដូចខាងក្រោមនេះ៖

![](/sbox/screen/recuva-en/77.png) 

*រូបភាព ១៦ ៖ បញ្ជីទម្លាក់ Secure overwriting (ការសរសេរជាន់ពីលើដែលមានសុវត្ថិភាព) ដោយជ្រើសយកជម្រើស DOD 5220.22-M (3 passes)*

ការសរសេរជាន់ពីលើតែមួយដង អាចបញ្ជាក់ថាមានប្រសិទ្ធភាពខ្លាំងក្នុងការសរសេរជាន់ពីលើឯកសារ ឬថតឯកសារជាក់លាក់មួយ។ ប៉ុន្តែ មានភាគីដែលមានធនធាន និងជំនាញស្តារយកឯកសារ ពីការសរសេរជាន់ពីលើដែលមានសុវត្ថិភាពកម្រិតស្រាល។ ការសរសេរជាន់ពីលើបីដង គឺជាតុល្យភាពដ៏រឹងមាំមួយ រវាងពេលវេលាដែលតម្រូវសម្រាប់ការសរសេរជាន់ពីលើមានសុវត្ថិភាពមួយ និងសមត្ថភាពដើម្បីស្តារយកឯកសារឬថតឯកសារនោះ។

**ជំហានទី ៣**. **ចុច**លើ ![](/sbox/screen/recuva-en/72.png) ដើម្បីថតទុកការកំណត់មុខងារនៅក្នុងស្លាកផ្ទាំង *General* របស់លោកអ្នក។ 

![](/sbox/screen/recuva-en/75.png)

*រូបភាព ១៧ ៖ ផ្ទាំង Options (ជម្រើស) ដែលបង្ហាញស្លាកផ្ទាំង Actions(សកម្មភាព)* 

- **Show files found in hidden system directories** (**បង្ហាញឯកសារដែលរកឃើញនៅក្នុងថតឯកសារលាក់កំបាំងរបស់ប្រព័ន្ធ**)៖ ជម្រើសនេះ អាចឱ្យលោកអ្នកបង្ហាញឯកសារ ដែលមាននៅក្នុងថតឯកសារលាក់កំបាំងរបស់ប្រព័ន្ធ។ 

- **Show zero-byte files** (**បង្ហាញឯកសារទំហំសូន្យបៃ**) ៖ ជម្រើសនេះ អាចអនុញ្ញាតឱ្យអ្នកបង្ហាញឯកសារដែលមានទិន្នន័យនៅក្នុងនោះពីតិចទៅគ្មាន និងដែលជាទូទៅមិនអាចស្តារយកមកវិញបានតែម្តង។ 

- **Show securely deleted files** (**បង្ហាញឯកសារដែលត្រូវបានលុបចោលដោយសុវត្ថិភាព**) ៖ ជម្រើសនេះ អាចឱ្យបង្ហាញឯកសារដែលត្រូវបានលុបចោលដោយសុវត្ថិភាព នៅក្នុងផ្ទាំងលទ្ធផល។ 

**កំណត់សម្គាល់** ៖ សម្រាប់ហេតុផលសុវត្ថិភាព វានឹងផ្លាស់ប្តូរឈ្មោះឯកសារទៅជា *ZZZZZZZ.ZZZ*  នៅពេលវាលុបចោលឯកសារណាមួយដោយសុវត្ថិភាព ប្រសិនបើលោកអ្នកធ្លាប់បានប្រើកម្មវិធី **CCleaner** ឬកម្មវិធីមួយស្រដៀងគ្នានេះ  ។

- **Deep Scan**(**ស្គែនលម្អិត**) ៖ ជម្រើសនេះ អាចឱ្យលោកអ្នកស្គែនថាសទិន្នន័យទាំងមូល រកឯកសារដែលបានលុបចោល។ ប្រសិនបើការស្គែនលើកមុន បានបង្ហាញថា មិនមានប្រសិទ្ធភាពក្នុងការរកឃើញឯកសាររបស់លោកអ្នកទេនោះ  *Deep Scan* (*ការស្គែនលម្អិត*) អាចនឹងមានប្រយោជន៍។ ប៉ុន្តែ វាត្រូវការពេលវេលាបន្ថែម។ សូមមើលផ្នែក **៣.៣ របៀបស្គែនលម្អិតដោយប្រើកម្មវិធី Recuva**។

- **Scan for non-deleted files (for recovery from damaged or reformatted disks)**( **ស្គែនរកឯកសារដែលមិនត្រូវបានលុបចោល (ដើម្បីស្តារយកពីថាសទិន្នន័យដែលខូច ឬដែលត្រូវបានហ្វ័រម៉ាតឡើងវិញ**) ៖ ជម្រើសនេះ អាចឱ្យលោកអ្នកព្យាយាមស្តារយកឯកសារពីថាសទិន្នន័យដែលប្រហែលជាមានការខូចផ្នែករូបវន្ត ឬការខូចផ្នែកកម្មវិធី។

ស្លាកផ្ទាំង *About* (*អំពី*) បង្ហាញព័ត៌មានសំណៅកម្មវិធី និងតំណភ្ជាប់ទៅកាន់គេហទំព័រ Piriform។ 

ដោយលោកអ្នកកាន់តែមានទំនុកចិត្តអំពីការស្គែនផ្សេងៗ និងដឹងច្បាស់អំពីមុខងារកំណត់នៅក្នុងស្លាកផ្ទាំង *General* (*ទូទៅ*) និងស្លាកផ្ទាំង *Actions* (*សកម្មភាព*) ដែលមាននៅក្នុងផ្ទាំង *Options* (*ជម្រើស*)  ឥឡូវនេះ លោកអ្នកត្រៀមរួចជាស្រេដើម្បី យល់ដឹងអំពី របៀបស្តារយកដោយពិតប្រាកដ និង/ឬសរសេរជាន់ពីលើដោយសុវត្ថិភាព នូវព័ត៌មានឯកជន ឬព័ត៌មានរសើបរបស់លោកអ្នក នៅក្នុង [**៤.០ របៀបស្តារយកឯកសារមកវិញ និងសរសេរជាន់ពីលើឯកសារដោយសុវត្ថិភាព ដោយប្រើកម្មវិធី Recuva**](/km/recuva_recover#4.0)




---

lang: km
community: guide
type: tools
legacy: True
child: False
os: windows
weight: 013
title: Thunderbird with Enigmail and GPG - Secure Email Client

---

**គេហទំព័រដើម**

- [**www.mozilla.com/thunderbird**](http://www.mozilla.com/thunderbird/)
- [**www.enigmail.net**](http://enigmail.net/)
- [**www.gnupg.org**](http://www.gnupg.org/)
- [**trac.torproject.org/projects/tor/wiki/torbirdy**](https://trac.torproject.org/projects/tor/wiki/torbirdy)

**សេចក្តីតម្រូវសម្រាប់កុំព្យូទ័រ**

- គ្រប់សំណៅ Windows ទាំងអស់

**សំណៅដែលប្រើ នៅក្នុងមគ្គុទ្ទេសក៍ណែនាំនេះ**

- Thunderbird 31.0 
- Enigmail 1.7
- GNU Privacy Guard (GnuPG) 1.4.18
- TorBirdy 0.1.2

**កាលបរិច្ឆេទកែសម្រួលចុងក្រោយបំផុត របស់ជំពូកនេះ**

- កញ្ញា ២០១៤

**អាជ្ញាប័ណ្ណ**

- កម្មវិធីសេរី និងបើកចំហ (Free and Open-Source Software)

**ឯកសារតម្រូវឱ្យអាន**

- កូនសៀវភៅណែនាំ ជំពូក [**៧ ៖ របៀបរក្សាភាពឯកជន នៃទំនាក់ទំនងតាមអ៊ីនធើរណែត របស់លោកអ្នក**](/km/chapter-7)

**អត្ថប្រយោជន៍ដែលលោកអ្នកនឹងទទួលបាន**៖

- សមត្ថភាព ដើម្បីគ្រប់គ្រងគណនីអ៊ីមែលផ្សេងៗ ដោយប្រើកម្មវិធីទោលមួយ
- សមត្ថភាព ដើម្បីអាននិងសរសេរសារ បន្ទាប់ពីផ្តាច់ប្រព័ន្ធអ៊ីនធើរណែត
- សមត្ថភាព ដើម្បីប្រើវិធីបម្លែងទម្រង់សម្ងាត់កូនសោសាធារណៈ ដើម្បីរក្សាភាពឯកជននៃអ៊ីមែលរបស់លោកអ្នក 

**កម្មវិធីដែលអាចប្រើបានជាមួយ GNU Linux, Mac OS និង Microsoft Windows**៖

កម្មវិធីអ៊ីមែល**Mozilla Thunderbird** មានសម្រាប់ប្រើជាមួយ **GNU Linux**, **Mac OS**, **Microsoft Windows** និងប្រព័ន្ធប្រតិបត្តិការផ្សេងទៀត។ ការគ្រប់គ្រងគណនីអ៊ីមែលច្រើន គឺជាកិច្ចការដ៏ស្មុគស្មាញមួយបើគិតតាមទស្សនៈសុវត្ថិភាពឌីជីតថល ដែលដោយហេតុនេះហើយ យើងខ្ញុំសូម*ណែនាំយ៉ាងមុតមាំ* ឱ្យលោកអ្នកប្រើកម្មវិធី **Mozilla Thunderbird** សម្រាប់គោល    បំណងនេះ។ អត្ថប្រយោជន៍ផ្នែកសុវត្ថិភាពដែលមាននៅក្នុងកម្មវិធី **Thunderbird** ដែលជាកម្មវិធីមួយដែលអាចប្រើបានជាមួយប្រព័ន្ធប្រតិបត្តិការច្រើន និងមានលក្ខណៈ*សេរី* និង*បើកចំហ*នោះ គឺរឹតតែមានសារៈសំខាន់ថែមទៀត នៅពេលប្រៀបធៀបជាមួយកម្មវិធីសមមូលពាណិជ្ជកម្មរបស់វា ដូចជាកម្មវិធី **Microsoft Outlook** ជាដើម។ ប៉ុន្តែ ប្រសិនបើលោកអ្នកចង់ប្រើកម្មវិធីមួយក្រៅពីកម្មវិធី **Mozilla Thunderbird** យើងសូមណែនាំឱ្យលោកអ្នកប្រើកម្មវិធីផ្សេងដែលមានលក្ខណៈសេរី និងបើកចំហ ដូចខាងក្រោមនេះ៖

* [**Claws  Mail**](http://www.claws-mail.org/) មានសម្រាប់ **GNU Linux** និង **Microsoft Windows**;
* [**Sylpheed**](http://sylpheed.sraoss.jp/km/) មានសម្រាប់  **GNU Linux**, **Mac OS** និង **Microsoft Windows**;
* [**Alpine**](http://www.washington.edu/alpine/) មានសម្រាប់  **GNU Linux**, **Mac OS** និង **Microsoft Windows**.

កំណត់សម្គាល់៖ ទោះបីយើងណែនាំឱ្យប្រើមុខងារបន្ថែម **Enigmail/GnuPG** ដោយសារវាងាយស្រួលប្រើជាមួយកម្មវិធីThunderbird ក៏ដោយ លោកអ្នកនៅតែអាចប្រើកម្មវិធីបម្លែងទម្រង់សម្ងាត់ទោល ភ្ជាប់ជាមួយកម្មវិធី Thunderbird បានផងដែរ ដែលមានដូចជាកម្មវិធី gpg4usb ជាដើម។ សូមអានជំពូកកម្មវិធី [gpg4usb](/km/gpg4usb_portable) ដើម្បីយល់ដឹងអំពី       មធ្យោបាយផ្សេង ក្នុងការបម្លែងទម្រង់សម្ងាត់អ៊ីមែលរបស់លោកអ្នក ដោយប្រើវិធីសាស្ត្របម្លែងទម្រង់សម្ងាត់កូនសោរសាធារណៈ។

### ១.១ ការដែលលោកអ្នកគួរដឹងអំពីកម្មវិធីនេះ មុនពេលលោកអ្នកចាប់ផ្តើមប្រើវា ###

**Mozilla Thunderbird** គឺជាកម្មវិធីអ៊ីមែលអាចប្រើបានជាមួយប្រព័ន្ធប្រតិបត្តិការច្រើន និងមានលក្ខណៈសេរីនិងបើកចំហមួយ ដែលប្រើសម្រាប់ទទួល ផ្ញើ និងរក្សាទុកអ៊ីមែល។ កម្មវិធីអ៊ីមែល គឺជាកម្មវិធីកុំព្យូទ័រមួយ ដែលឱ្យលោកអ្នកអាចដោនឡូតម និងគ្រប់គ្រងសារអ៊ីមែលរបស់លោកអ្នកបាន ដោយមិនចាំបាច់មានកម្មវិធីបើកអ៊ីនធើរណែត។ លោកអ្នកអាចគ្រប់គ្រងគណនីអ៊ីមែលច្រើន ដោយប្រើកម្មវិធីទោលមួយ។ លោកអ្នកត្រូវតែមានគណនីអ៊ីមែលមួយជាមុនសិន មុននឹងប្រើកម្មវិធី **Thunderbird**។ លោកអ្នកក៏អាចបង្កើតគណនីអ៊ីមែល [**RiseUp**](/km/riseup_createaccount) បានផងដែរ ប្រសិនបើលោកអ្នកចង់។

**Enigmail** គឺជាមុខងារបន្ថែមមួយ ដែលអភិវឌ្ឍសម្រាប់កម្មវិធី**Thunderbird**។ វាអនុញ្ញាតឱ្យអ្នកប្រើប្រាស់អាចប្រើលក្ខណៈពិសេសនៃការបញ្ជាក់អត្តសញ្ញាណ និងការបម្លែងទម្រង់សម្ងាត់ ដែលផ្តល់ដោយកម្មវិធី **GNU Privacy Guard** (**GnuPG**)។

**GnuPG** គឺជាកម្មវិធីបម្លែងទម្រង់សម្ងាត់កូនសោសាធារណៈមួយ ដែលប្រើដើម្បីបង្កើត និងគ្រប់គ្រងគូកូនសោសម្រាប់ប្រើនៅក្នុងការបម្លែង និងស្រាយទម្រង់សម្ងាត់សារអ៊ីមែល និងដើម្បីរក្សាភាពឯកជននិងសុវត្ថិភាពទំនាក់ទំនងអ៊ីមែលរបស់លោកអ្នក។ **GnuPG** ត្រូវតែបញ្ចូលសម្រាប់ **Enigmail** ដើម្បីធ្វើការ  ដូចដែលនឹងលើកមកបរិយាយតាមក្រោយនៅក្នុងជំពូកនេះ។


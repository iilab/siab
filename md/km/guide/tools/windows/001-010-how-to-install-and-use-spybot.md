

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install and Use Spybot

---

បញ្ជីនៃផ្នែកដែលមាននៅក្នុងទំព័រនេះ៖ 

- [**២.០ របៀបបញ្ចូលកម្មវិធី Spybot**](#2.0)
- [**២.១ អំពីកម្មវិធី Spybot**](#2.1)
- [**២.២ របៀបប្រើកម្មវិធី Spybot ជាលើកដំបូង**](#2.2)
- [**២.៣ របៀបធ្វើបច្ចុប្បន្នភាពវិធានស្វែងរក និងឃ្លាំងទិន្នន័យនៃការបង្ការរបស់កម្មវិធី Spybot**](#2.3)
- [**២.៤ របៀបបង្ការប្រព័ន្ធកុំព្យូទ័ររបស់លោកអ្នក**](#2.4)
- [**២.៥ របៀបស្គែនរកការគំរាមកំហែង**](#2.5)
- [**២.៦ របៀបបិទដំណើរការ Tracking Cookies**](#2.6)
- [**២.៧ របៀបប្រើកម្មវិធីស្តារយកឯកសារមកវិញ**](#2.7)

<a name="2.0"></a>
## ២.០ របៀបបញ្ចូលកម្មវិធី Spybot ##

**ជំហានទី ១**. **ចុចរហ័សពីរដង**លើ ![](/sbox/screen/spybot-en-1/01.png); ផ្ទាំង *Open File - Security Warning* (*បើក ឯកសារ - ការព្រមានអំពីសុវត្ថិភាព*) អាចលេចចេញមក។ ប្រសិនបើវាលេចចេញមក ត្រូវ**ចុច** លើ ![](/sbox/screen/spybot-en-1/02.png) ដើម្បីបើកផ្ទាំងខាងក្រោមនេះ៖

![](/sbox/screen/spybot-en-1/03.png)

*រូបភាព ១ ៖ ផ្ទាំង Select Setup Language (ជ្រើសយកភាសាសម្រាប់បញ្ចូលកម្មវិធី)*

**ជំហានទី ២**. **ចុច**លើ ![](/sbox/screen/spybot-en-1/04.png) ដើម្បីបើកផ្ទាំង *Setup - Spybot Password Safe – Welcome to the Spybot - Search & Destroy Setup Wizard* (*បញ្ចូលកម្មវិធី - Spybot Password Safe  – ស្វាគមន៍ចំពោះការមកកាន់ដំណើរការបញ្ចូលកម្មវិធី Spybot - Search & Destroy*)

**ជំហានទី ៣**. **ចុច**លើ ![](/sbox/screen/spybot-en-1/05.png) នៅក្នុងផ្ទាំង *Donations Welcome* (*ការផ្តល់អំណោយសូមស្វាគមន៍*) រួចជ្រើសយកជម្រើស *I am installing Spybot for personal use, and will decide later* (*ខ្ញុំកំពុងបញ្ចូលកម្មវិធី Spybot សម្រាប់ការប្រើប្រាស់ផ្ទាល់ខ្លួន ហើយនឹងសម្រេចចិត្តនាពេលក្រោយ*) ដែលមានស្រាប់។

**ជំហានទី ៤**. **ចុច**លើ ![](/sbox/screen/spybot-en-1/05.png) នៅក្នុងផ្ទាំង *Installation and Usage Mode* (*ទម្រង់បញ្ចូលនិងប្រើប្រាស់កម្មវិធី*) ហើយជ្រើសយកជម្រើស *I want to be protected without having to attend it myself* (*ខ្ញុំចង់បានការការពារ ដោយមិនចាំបាច់ត្រូវចូលរួមវាដោយខ្លួនខ្ញុំផ្ទាល់*)

**ជំហានទី ៥**. **ចុច**លើ ![](/sbox/screen/spybot-en-1/05.png) នៅក្នុងផ្ទាំង *License Agreement* (*កិច្ចព្រមព្រៀងអំពី អាជ្ញាប័ណ្ណ*)។ សូមអាន *License Agreement* (*កិច្ចព្រមព្រៀងអំពីអាជ្ញាប័ណ្ណ*) មុននឹងអនុវត្តដំណើរការបញ្ចូលកម្មវិធីជាបន្ត។ 

**ជំហានទី ៦**. **ចុច**លើ ![](/sbox/screen/spybot-en-1/06.png) នៅក្នុងផ្ទាំង *Ready to Install* (*ត្រៀមជាស្រេចដើម្បីបញ្ចូលកម្មវិធី*) ដើម្បីចាប់ផ្តើមដំណើរការបញ្ចូលកម្មវិធី។


![](/sbox/screen/spybot-en-1/07.png)

*រូបភាព ២ ៖ Installing (កំពុងបញ្ចូលកម្មវិធី)*

**ជំហានទី ៧**. **ចុច**លើ ![](/sbox/screen/spybot-en-1/08.png) ដើម្បីបញ្ចប់ដំណើរការបញ្ចូលកម្មវិធី និងចាប់ផ្តើមបើក**Spybot - Search & Destroy**។ 

![](/sbox/screen/spybot-en-1/09.png)

*រូបភាព ៣ ៖ ផ្ទាំង Completing the Spybot - Search & Destroy Setup Wizard (បញ្ចប់ដំណើរការបញ្ចូលកម្មវិធី Spybot - Search & Destroy)*

ជាស្វ័យប្រវត្ត ជម្រើស *Check for new malware signatures* (*ពិនិត្យរកហត្ថលេខាម៉ាលវែរថ្មី*) ត្រូវបានជ្រើសយក ដូចបង្ហាញក្នុងរូបខាងលើនេះ។ **កំណត់សម្គាល់** - ប្រសិនបើមិនមានការភ្ជាប់អ៊ីនធើរណែតក្នុងអំឡុងពេលបញ្ចូលកម្មវិធីទេនោះ ត្រូវ**ចុចលុបគំនូស**ក្នុងប្រអប់នេះ ហើយពិនិត្យមើល*ផ្នែក ២.៣*ឡើងវិញ។

![](/sbox/screen/spybot-en-1/10.png)

*រូបភាពទី ៤ ៖ ផ្ទាំង Update (Spybot - Search & Destroy 2.4) (ធ្វើបច្ចុប្បន្នភាព (Spybot - Search & Destroy ២.៤))*


**ជំហានទី ៨**. **ចុច**លើ ![](/sbox/screen/spybot-en-1/11.png) ដើម្បីបើកផ្ទាំងខាងក្រោមនេះ។

![](/sbox/screen/spybot-en-1/12.png)

*រូបភាពទី ៥ ៖ ផ្ទាំង Checking for Antispyware updates (ពិនិត្យរកបច្ចុប្បន្នភាព នៃកម្មវិធីប្រឆាំងស្ប៉ាយវែរ)*

![](/sbox/screen/spybot-en-1/13.png)

*រូបភាពទី ៦ ៖ Antispyware updates completed (បច្ចុប្បន្នភាព នៃកម្មវិធីប្រឆាំងស្ប៉ាយវែរត្រូវបំពេញចប់សព្វគ្រប់)*

<a name="2.1"></a>
## ២.១ អំពីកម្មវិធី Spybot ##

ជាមូលដ្ឋានគោល មានជំហានអនុវត្តន៍ចំនួនពីរ ដែលពាក់ព័ន្ធទៅនឹងការប្រើប្រាស់កម្មវិធី**Spybot**បានដោយប្រសិទ្ធភាព៖
 
- ធ្វើបច្ចុប្បន្នភាព *វិធានស្វែងរក* និង *ឃ្លាំងទិន្នន័យនៃការបង្ការ* ជាមួយបច្ចុប្បន្នភាពដែលថ្មីៗ និងពាក់ព័ន្ធបំផុតពី**Spybot**។ 

- ដំណើរការកម្មវិធី**Spybot**។ ចំណុចនេះពាក់ព័ន្ធទៅនឹងការបង្ការប្រព័ន្ធកុំព្យូទ័ររបស់លោកអ្នក ជាមួយវិធានស្វែងរក និងឃ្លាំងទិន្នន័យ ឬបច្ចុប្បន្នភាពនៃការបង្ការ ដែលលោកអ្នកបានដោនឡូតពីមុន  រួចពិនិត្យប្រព័ន្ធកុំព្យូទ័ររបស់លោកអ្នក ដើម្បីរកការឆ្លង ស្ប៉ាយវែរ ហើយធ្វើការលុបពួកវាចោល។

**កំណត់សម្គាល់**៖ សម្រាប់ទិដ្ឋភាពសង្ខេបអំពីជម្រើសកម្រិតខ្ពស់សំខាន់ៗ សូមមើលផ្នែក [**៣.០ ជម្រើសកម្រិតខ្ពស់**](/km/spybot_advanced). 

<a name="2.2"></a>
## ២.២ របៀបប្រើកម្មវិធី Spybot ជាលើកដំបូង ##

បន្ទាប់ពីលោកអ្នកបានបញ្ចប់ដំណើរការបញ្ចូលកម្មវិធីហើយ កម្មវិធី**Spybot**នឹងចាប់ផ្តើមបើក**Start Center**(**ផ្ទាំងមេ**)របស់ខ្លួនដោយស្វ័យប្រវត្ត។

![](/sbox/screen/spybot-en-1/17.png)

*រូបភាព ៧ ៖ Start Center (ផ្ទាំងមេ)*

ផ្សេងពីនេះ  Start Center (ផ្ទាំងមេ) របស់ Spybot អាចបើកដំណើរការបានដោយចុចលើ **Start > All Programs > Spybot - Search & Destroy 2 > Spybot S&D Start Center** ឬ ដោយ**ចុចរហ័សពីរដង**លើរូបសញ្ញា Spybot នៅលើផ្ទាំង Desktop។ 

![](/sbox/screen/spybot-en-1/14.png)   


មុនពេលលោកអ្នកចាប់ផ្តើម លោកអ្នកគួរគប្បីបង្កើតសំណៅថតចម្លងមួយនៃ Registry (បញ្ជីឈ្មោះឯកសារ)។ សម្រាប់ទិដ្ឋភាពទូទៅអំពី **Windows Registry** (**បញ្ជីឈ្មោះឯកសាររបស់Windows**) សូមមើលកម្មវិធី  [**CCleaner**](/km/ccleaner_windowsregistry#4.0) សម្រាប់ព័ត៌មានបន្ថែម។

ត្រូវអនុវត្តជំហានខាងក្រោមនេះ ដើម្បីបង្កើតសំណៅថតចម្លងមួយ នៃបញ្ជីឈ្មោះឯកសារក្នុងកុំព្យូទ័រ(computers registry)របស់លោកអ្នក៖

**ជំហានទី ១**. **ចុច**លើ ![](/sbox/screen/spybot-en-1/16.png) ដើម្បីបង្ហាញជម្រើស *Advanced Tools*។


![](/sbox/screen/spybot-en-1/15a.png)

*រូបភាព ៨ ៖ Advanced Tools*


**ជំហានទី ២**. **ចុច**លើ ![](/sbox/screen/spybot-en-1/18.png) .

**ជំហានទី ៣**. **ចុច**លើ ![](/sbox/screen/spybot-en-1/19.png) នៅក្នុងផ្ទាំង *Startup Tools* 

**ជំហានទី ៤**. **ចុច**លើ ![](/sbox/screen/spybot-en-1/20.png) ដូចបង្ហាញខាងក្រោមនេះ៖


![](/sbox/screen/spybot-en-1/21.png)

*រូបភាព ៩ ៖ Startup Tools*

**ជំហានទី ៥**. **ជ្រើសយក**ទីតាំងនិងឈ្មោះឯកសារមួយ ដូចបង្ហាញនៅក្នុង *រូបភាព ១០* ខាងក្រោមនេះ នៅក្នុងផ្ទាំង*Folder to save to* (*ថតឯកសារដើម្បីថតទុក*)

**ជំហានទី ៦**. **ចុច**លើ ![](/sbox/screen/spybot-en-1/23.png) 


![](/sbox/screen/spybot-en-1/22.png)

*រូបភាព ១០ ៖ Folder to save to (ថតឯកសារដើម្បីថតទុក)*


<a name="2.3"></a>
## ២.៣ របៀបធ្វើបច្ចុប្បន្នភាពវិធានស្វែងរក និងឃ្លាំងទិន្នន័យនៃការបង្ការ របស់កម្មវិធី Spybot ##

**ចំណុចសំខាន់**៖ វាគឺជាការសំខាន់បំផុត ដែលលោកអ្នកត្រូវរក្សាកម្មវិធី**Spybot**ឱ្យមានបច្ចុប្បន្នភាពជានិច្ច ដោយមានការកំណត់ថ្មីចុងក្រោយបំផុត។ មុខងារធ្វើបច្ចុប្បន្នភាពដោយស្វ័យប្រវត្ត មិនមាននៅក្នុងសំណៅឥតគិតថ្លៃរបស់កម្មវិធី*Spybot*ទេ ដូច្នេះ លោកអ្នកត្រូវតែធ្វើបច្ចុប្បន្នភាពដោយមិនស្វ័យប្រវត្ត ដោយអនុវត្តតាមជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/spybot-en-1/24.png) នៅក្នុងផ្ទាំង *Start Center* (*ផ្ទាំងមេ*) ដើម្បីបើកដំណើរការ *Updater* (*មុខងារធ្វើបច្ចុប្បន្នភាព*)

**ជំហានទី ២**. **ចុច**លើ ![](/sbox/screen/spybot-en-1/25.png) ដើម្បីបើកផ្ទាំងដូចខាងក្រោមនេះ


![](/sbox/screen/spybot-en-1/26.png)

*រូបភាព ១១ ៖ ផ្ទាំង Updater (មុខងារធ្វើបច្ចុប្បន្នភាព)*

ចុចលើ *Show Details* (*បង្ហាញព័ត៌មានលម្អិត*) ដើម្បីមើលបញ្ជីបច្ចុប្បន្នភាព ដែលបានដោនឡូតដោយជោគជ័យ

![](/sbox/screen/spybot-en-1/27.png)

*រូបភាព ១២ ៖ Download and install updates (ដោនឡូត និងបញ្ចូលបច្ចុប្បន្នភាព)*


<a name="2.4"></a>
## ២.៤ របៀបបង្ការប្រព័ន្ធកុំព្យូទ័ររបស់លោកអ្នក ##

កម្មវិធី**Spybot** ជួយការពារកុំព្យូទ័ររបស់លោកអ្នកពីស្ប៉ាយវែរ ដែលគេស្គាល់ដោយ"បង្ការ"វា។ នេះមានលក្ខណៈដូចជាការទទួលបានការចាក់ថ្នាំបង្ការការឆ្លងជំងឺថ្មី។

ដើម្បីបង្ការប្រព័ន្ធកុំព្យូទ័ររបស់លោកអ្នក ត្រូវអនុវត្តតាមជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/spybot-en-1/28.png) នៅក្នុង **Start Center** (**ផ្ទាំងមេ**) ដើម្បីបើកផ្ទាំង *Immunization* (*ការបង្ការការឆ្លងស្ប៉ាយវែរ*) ខាងក្រោមនេះ៖

![](/sbox/screen/spybot-en-1/29.png) 

*រូបភាព ១៣ ៖ ផ្ទាំង Immunization (ការបង្ការការឆ្លងស្ប៉ាយវែរ)*

**កំណត់សម្គាល់**៖ ប្រសិនបើលោកអ្នកបានទុកឱ្យកម្មវិធីអ៊ីនធើរណែត បើកដំណើរការចោលសម្រាប់ហេតុផលមួយចំនួន ផ្ទាំងខាងក្រោមនេះនឹងលេចចេញមក មុនពេលលោកអ្នកចាប់ផ្តើមដំណើរការរៀបចំបង្ការ៖

![](/sbox/screen/spybot-en-1/31.png)

*រូបភាព ១៤ ៖ ផ្ទាំង Open Browser Detected (កម្មវិធីអ៊ីនធើរណែតដែលបើកដំណើរការចោល ត្រូវបានរកឃើញ)*

**ជំហានទី ២**. **ចុច**លើ ![](/sbox/screen/spybot-en-1/32.png) ដើម្បីចាប់ផ្តើមពិនិត្យមើលឯកសារ ដែលត្រូវបានការពារបង្ការ (ប្រសិនបើលោកអ្នកមិនទាន់ដាក់ការបង្ការប្រព័ន្ធកុំព្យូទ័ររបស់ខ្លួនទេនោះ ឯកសារចំនួនពីរបី ឬមិនមានឯកសារដែលត្រូវបានដាក់ការបង្ការ នឹងត្រូវបានរកឃើញ)

![](/sbox/screen/spybot-en-1/33.png) 

*រូបភាព ១៥ ៖ ផ្ទាំង Immunization check finished (ការពិនិត្យអំពីការការពារបង្ការត្រូវបានបញ្ចប់)*


**ជំហានទី ៣**. **ចុច**លើ ![](/sbox/screen/spybot-en-1/34.png) ដើម្បីដាក់ការការពារបង្ការឱ្យប្រព័ន្ធកុំព្យូទ័ររបស់លោកអ្នក។ 

ការដាក់ការការពារបង្ការ អាចចំណាយពេលបីបួននាទីដើម្បីដំណើរការ។

![](/sbox/screen/spybot-en-1/35.png)

*រូបភាព ១៦ ៖ Immunizing your system now... (ឥឡូវនេះ កំពុងដាក់ការការពារបង្ការឱ្យប្រព័ន្ធកុំព្យូទ័ររបស់លោកអ្នក…)*


**ជំហានទី ៤**. **ចុច**លើ *Show Details* (*បង្ហាញព័ត៌មានលម្អិត*) ដើម្បីមើលព័ត៌មានលម្អិត ដូចបង្ហាញខាងក្រោមនេះ៖


![](/sbox/screen/spybot-en-1/36.png)

*រូបភាព ១៧ ៖ Apply Passive Protection (អនុវត្តការការពារអកម្ម)*

**កំណត់សម្គាល់**៖ លោកអ្នកអាចអនុវត្តបញ្ច្រាស់ ឬត្រឡប់ក្រោយ នូវដំណើរការដាក់ការការពារបង្ការបាន ប្រសិនបើលោកអ្នកសង្ស័យថា ការដាក់ការការពារបង្ការឱ្យកុំព្យូទ័ររបស់លោកអ្នកបានប៉ះពាល់ជាអវិជ្ជមាន ដល់សមត្ថភាពប្រតិបត្តិការរួមរបស់កុំព្យូទ័រលោកអ្នក។ លោកអ្នកអាច**ចុច**លើ ![](/sbox/screen/spybot-en-1/30.png) ដើម្បីអនុវត្តត្រឡប់ក្រោយនូវដំណើរការដាក់ការការពារបង្ការ និងស្តារប្រព័ន្ធកុំព្យូទ័រឱ្យមានសភាពដូចមុនវិញ។

<a name="2.5"></a>
## ២.៥ របៀបស្គែនរកការគំរាមកំហែង ##

**ចំណុចរំឭក**៖ មុនពេលលោកអ្នកចាប់ផ្តើមពិនិត្យរកចំណុចគំរាមកំហែងខ្លាំង សូមដំណើរការ *Updater* (*មុខងារធ្វើបច្ចុប្បន្នភាព*) របស់ **Spybot**។

ដើម្បីពិនិត្យរកចំណុចគំរាមកំហែងខ្លាំង ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/spybot-en-1/14.png) ដើម្បីបើក *Start Center*(*ផ្ទាំងមេ*) របស់ **Spybot** 

**ជំហានទី ២**. **ចុច**លើ ![](/sbox/screen/spybot-en-1/37.png) ដើម្បីបើកផ្ទាំងខាងក្រោមនេះ៖

![](/sbox/screen/spybot-en-1/38.png)

*រូបភាព ១៨ ៖ ផ្ទាំង System Scan (Spybot - Search & Destroy) (ស្គែនប្រព័ន្ធ (Spybot - Search & Destroy))*


**ជំហានទី ៣**. **ចុច**លើ ![](/sbox/screen/spybot-en-1/40.png) ដើម្បីចាប់ផ្តើមស្គែនប្រព័ន្ធកុំព្យូទ័ររបស់លោកអ្នក។ *កំណត់សម្គាល់ - ប្រសិនបើលោកអ្នកមានទិន្នន័យ ឯកសារ កម្មវិធី... ច្រើន  វាអាចនឹងចំណាយពេលប្រហែលពី២០នាទីទៅ១ម៉ោង*

![](/sbox/screen/spybot-en-1/39.png)

*រូបភាព ១៩៖ ផ្ទាំង System Scan (Spybot - Search & Destroy) (ស្គែនប្រព័ន្ធ (Spybot - Search & Destroy))*

បន្ទាប់ពីដំណើរការស្គែនត្រូវបានបញ្ចប់ ចំនួន និងប្រភេទនៃម៉ាលវែរសំខាន់ៗដែលត្រូវបានរកឃើញ នឹងត្រូវបានរាយឈ្មោះដូចខាងក្រោមនេះ៖

![](/sbox/screen/spybot-en-1/41.png)

*រូបភាព ២០៖ ផ្ទាំង Scan for malware displaying potential malware (ផ្ទាំងស្គែនរកម៉ាលវែរ ដែលបង្ហាញម៉ាលវែរសំខាន់ៗ)* 

**ជំហានទី ៤**. **ជ្រើសយក** ឯកសារ និងពិនិត្យមើលប្រអប់ *Details*(*ព័ត៌មានលម្អិត*)ដែលនៅខាងឆ្វេងអេក្រង់ អំពីការគំរាមកំហែងជាសក្តានុពលនីមួយៗដែលបានរកឃើញ ដើម្បីកំណត់ថា តើម៉ាលវែរនោះគឺជាការគំរាមកំហែងពិតប្រាកដមួយដែរឬទេ។

**ចំណុចត្រូវចងចាំ** - *false positive*(*វិជ្ជមានក្លែងក្លាយ*) មានន័យថា ឯកសារ ថតឯកសារ កម្មវិធី ឬកូនសោបញ្ជីឯកសារ(registry key)ដែលមិនបង្កអន្តរាយមួយ អាចនឹងត្រូវបានចាត់ប្រភេទថាជាម៉ាលវែរ។ ការលុបចោលឯកសារ ថតឯកសារ កម្មវិធី ឬកូនសោបញ្ជីឯកសារនេះ អាចនឹងបង្កបញ្ហាដល់កម្មវិធីមួយផ្សេងទៀត។


![](/sbox/screen/spybot-en-1/42.png)

*រូបភាព ២១ ៖ ផ្ទាំង Scan for malware – Details (ស្គែនរកម៉ាលវែរ – ព័ត៌មានលម្អិត)* 

**ដំបូន្មាន**៖ *Threat Level*(*កម្រិតនៃការគំរាមកំហែង*)ត្រូវបានបង្ហាញដោយរបាសូចនាករពណ៌ធម្មជាតិមួយ។ *Estimated Danger*(*កម្រិតគ្រោះថ្នាក់ប៉ាន់ស្មាន*) ដែលមានកម្រិត*Marginal* ឬ*Very Low* (*តិចតួច*ឬ*ទាបណាស់*) នឹងបង្ហាញជាពណ៌បៃតង។ ប្រសិនបើ *Threat Level* (*កម្រិតនៃការគំរាមកំហែង*) ប្តូរពី *Medium* ទៅ *High* (*មធ្យម* ទៅ*ខ្ពស់*)  សញ្ញាបង្ហាញពណ៌ធម្មជាតិនេះ នឹងប្តូរពីពណ៌ទឹកក្រូចទៅពណ៌ក្រហម។ គ្រាន់តែក្រឡេកមើលភ្លាម លោកអ្នកនឹងងាយវាស់ស្ទង់ការគំរាមកំហែងដែលមានកម្រិតខ្លាំង។ ឧទា. កម្មវិធីបើកអ៊ីនធើរណែតភាគច្រើនបំផុត បានប្រើ*Tracking Cookies* នៅពេលលោកអ្នកបើកមើលគេហទំព័រមួយ។ ប្រសិនបើព័ត៌មាន ដែលពួកវារក្សាទុកមិនហួសហេតុទេនោះ  កម្រិត *Estimated Danger* (*គ្រោះថ្នាក់ប៉ាន់ស្មាន*)  អាចនឹងមានកម្រិត *Marginal* ឬ *Very Low* (*តិចតួច* ឬ*ទាបណាស់*)។ លោកអ្នកអាចជ្រើសរើសរក្សាទុក Cookies សម្រាប់ភាពងាយស្រួលនៅក្នុងការបើកមើលគេហទំព័រដែលបានកំណត់។ 

**ជំហានទី ៥**. ប្រសិនបើលោកអ្នកជ្រើសរើសលុបចោលឯកសារមួយ ឬច្រើន  ត្រូវ**ជ្រើសយក**ឯកសារនោះ ហើយ **ចុច**លើ ![](/sbox/screen/spybot-en-1/44.png) 

លោកអ្នកអាចជ្រើសរើសស្គែនឯកសារនិងថតឯកសារមួយៗបានផងដែរ ដោយប្រើជម្រើស**File Scan**(**ស្គែនឯកសារ**) នៅក្នុង *Start Center*(*ផ្ទាំងមេ*) - ដំណើរការនេះ គឺស្រដៀងទៅនឹង**System Scan**(**ស្គែនប្រព័ន្ធ**)ដែលបរិយាយខាងលើដែរ។ 

**កំណត់សម្គាល់**៖ ការស្គែនប្រព័ន្ធកុំព្យូទ័ររកបញ្ហាផ្សេងៗជារៀងរាល់សប្តាហ៍ ជាទូទៅគឺជាគំនិតល្អមួយ។ 

<a name="2.6"></a>
## ២.៦ របៀបបិទដំណើរការ Tracking Cookies ##

*Tracking Cookie* គឺជាឯកសារតូចមួយ ដែលថតទុកនៅក្នុងកុំព្យូទ័ររបស់លោកអ្នកដោយកម្មវិធីបើកអ៊ីនធើរណែត នៅពេលលោកអ្នកបើកមើលគេហទំព័រមួយ។ Cookie អាចរក្សាទុកព័ត៌មាន ដែលអាចកំណត់អត្តសញ្ញាណលោកអ្នកទៅឱ្យគេហទំព័រជាក់លាក់មួយ។ ក្នុងនោះអាចរួមមានព័ត៌មានដូចជា ឈ្មោះអ្នកប្រើប្រាស់ ពាក្យសម្ងាត់ ទិន្នន័យផ្ទាល់ខ្លួនដែលប្រើដើម្បីបំពេញទម្រង់បែបបទអនឡាញ ទម្លាប់បើកទំព័រអ៊ីនធើរណែតជាដើម។ ខណៈដែលCookiesផ្តល់នូវភាពងាយស្រួលនៅពេលបើកមើលទំព័រ   អ៊ីនធើរណែតនោះ វាក៏ផ្តល់នូវហានិភ័យផងដែរចំពោះអនាមិកភាពអនឡាញរបស់លោកអ្នក។

មុខងារ *Spybot Search & Destroy* អនុញ្ញាតឱ្យលោកអ្នកអាចបិទដំណើរការ *Tracking Cookies* នៅក្នុងគ្រប់កម្មវិធីបើកអ៊ីនធើរណែតទាំងអស់បាន ពីទីតាំងកណ្តាលមួយ។
  

ដើម្បីបិទដំណើរការ*Tracking Cookies* ត្រូវប្រើជំហានអនុវត្តន៍ខាងក្រោមនេះ៖ 

**ជំហានទី ១**. **ចុច**លើ ![](/sbox/screen/spybot-en-1/37.png) ដើម្បីបើកផ្ទាំងខាងក្រោមនេះ៖ 

![](/sbox/screen/spybot-en-1/65.png)

*រូបភាព ២២ ៖ ផ្ទាំង Spybot Search & Destroy - Tracking Cookies* 

**ជំហានទី ២**. **ចុច**លើ ![](/sbox/screen/spybot-en-1/66.png) ដើម្បីបង្ហាញប្រវត្តិរូបរបស់កម្មវិធីបើកអ៊ីនធើរណែត ដែលមាននៅក្នុងកុំព្យូទ័ររបស់លោកអ្នក ដូចដែលបង្ហាញខាងក្រោមនេះ។ *កំណត់សម្គាល់ - អាចមានប្រវត្តិរូបរបស់កម្មវិធីបើកអ៊ីនធើរណែតផ្សេងៗទៀតនៅក្នុងកុំព្យូទ័ររបស់លោកអ្នក*។

![](/sbox/screen/spybot-en-1/67.png)

*រូបភាព ២៣ ៖ ផ្ទាំង Spybot Search & Destroy -  Blocking Third Party Cookies (Spybot Search & Destroy - ប្លុកចោលCookiesដែលជាភាគីទីបី)* 

**ជំហានទី ៣**. **ជ្រើសយក**ប្រវត្តិរូបនោះ រួចចុចលើ ![](/sbox/screen/spybot-en-1/68.png)
![](/sbox/screen/spybot-en-1/69.png)


![](/sbox/screen/spybot-en-1/69.png)

*រូបភាព ២៤ ៖ ផ្ទាំង Spybot Search & Destroy -  Tracking Cookies Disabled (Spybot - Search & Destroy - Tracking Cookie ត្រូវបានបិទដំណើរការ)* 


ដើម្បីបើកដំណើរការ*Tracking Cookies*វិញ ត្រូវ**ចុច**លើសញ្ញាព្រួញនៅក្បែរ ![](/sbox/screen/spybot-en-1/66.png) រួច **ជ្រើសយក** ![](/sbox/screen/spybot-en-1/70.png)

<a name="2.7"></a>
## ២.៧ របៀបប្រើកម្មវិធីស្តារយកឯកសារមកវិញ ##

ឧបករណ៍ *Quarantine*(*ដាក់ឱ្យនៅដាច់ពីគេ*) អនុញ្ញាតឱ្យលោកអ្នកអាចស្តារយក ឬទាញយកមកវិញ នូវឯកសារដែលបានលុបចោល ឬជួសជុលពីមុន។ ការនេះអាចធ្វើទៅបាន ព្រោះ*Spybot*នឹងបង្កើតសំណៅថតចម្លងមួយសម្រាប់ឯកសារនីមួយៗដែលវាបានលុបចោលពីមុន។ ប្រសិនបើឯកសារដែលត្រូវបានលុបចោលមួយ ធ្វើឱ្យកុំព្យូទ័ររបស់លោកអ្នកមានបញ្ហាដំណើរការនោះ  លោកអ្នកអាចស្តារយកឯកសារនោះមកវិញដោយប្រើឧបករណ៍*Quarantine*។

ដើម្បីស្តារយកមកវិញនូវឯកសារដែលបានលុបចោលពីមុន ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/spybot-en-1/45.png) នៅក្នុង *Start Center*(*ផ្ទាំងមេ*) ដើម្បីបើកផ្ទាំងខាងក្រោមនេះ៖ 

![](/sbox/screen/spybot-en-1/46.png)

*រូបភាព ២៥ ៖ ផ្ទាំង Quarantine (Spybot - Search & Destroy)* 

**ជំហានទី ២**. **គូសជ្រើសយក** ឯកសារដែលលោកអ្នកចង់ស្តារយកមកវិញ ពីបញ្ជីនៃឯកសារដែលត្រូវបានលុបចោលពីមុន ហើយបន្ទាប់មក **ចុច**លើ ![](/sbox/screen/spybot-en-1/47.png)។

**ជំហានទី ៣**. បើមិនអញ្ចឹងទេ **ចុច**លើ ![](/sbox/screen/spybot-en-1/48.png) ដើម្បីជម្រុះឯកសារ ដែលត្រូវបានគូសយកចោលទាំងស្រុង។ ប៉ុន្តែ ត្រូវដឹងថា ឯកសារដែលត្រូវបានជម្រុះចោលហើយ មិនអាចស្តារយកមកវិញបានឡើយ។




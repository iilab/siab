

---

lang: km
community: guide
type: tools
legacy: True
child: True
os: windows
weight: 3
depth: 3
title: Advanced Configurations and Settings

---

បញ្ជីផ្នែកដែលមាននៅក្នុងទំព័រនេះ៖

- [**៤.០ របៀបចូលទៅដល់ផ្ទាំង Firewall និង Defense+**](#4.0)
- [**៤.១ ផ្ទាំង Firewall Behavior Settings (មុខងារកំណត់ឥរិយាបថ Firewall)**](#4.1)
- [**៤.២ ផ្ទាំង Defense+ Settings (មុខងារកំណត់ Defense+)**](#4.2)

-------

<a name="4.0"></a>
## ៤.០ របៀបចូលទៅដល់ផ្ទាំង Firewall Behavior (ឥរិយាបថ Firewall) និង Defense+ Settings (មុខងារកំណត់ Defense+) ##

អន្តរផ្ទៃមុខប្រើប្រាស់មេរបស់កម្មវិធី**COMODO Firewall** ត្រូវបានចែកចេញជាពីរផ្នែក គឺផ្ទាំងផ្នែក*Firewall* និង ផ្ទាំងផ្នែក*Defense+*។

![](/sbox/screen/comodo-en/80.png)

*រូបភាព ១ ៖  អន្តរផ្ទៃមុខប្រើប្រាស់មេរបស់កម្មវិធី COMODO Firewall ដែលបង្ហាញផ្ទាំងផ្នែក Firewall និង Defense+*

ផ្ទាំងផ្នែក *Firewall Behavior Settings* និង ផ្ទាំងផ្នែក *Defense+ Settings* អាចចូលទៅដល់បានដោយ **ចុច**លើ ![](/sbox/screen/comodo-en/43.png) នៅក្នុងផ្ទាំងណាក៏បាន ដើម្បីបើកផ្ទាំងពាក់ព័ន្ធរបស់ពួកវា និងស្លាកផ្ទាំងរបស់ពួកវា។

តាមវិធីផ្សេងពីនេះ លោកអ្នកអាចចូលទៅដល់ពួកវាបាន ដោយអនុវត្តជំហានខាងក្រោមនេះ៖

**ជំហានទី ១**. **បើក** អន្តរផ្ទៃមុខប្រើប្រាស់មេរបស់កម្មវិធី **COMODO Firewall**។ 

**ជំហានទី ២**. **ចុច**លើ

![](/sbox/screen/comodo-en/60.png) ឬ ![](/sbox/screen/comodo-en/81.png)

ដើម្បីបើកផ្ទាំង *Firewall Tasks* (*កិច្ចការ Firewall*) ឬ *Defense+  Tasks* (*កិច្ចការ Defense+*) ជាបន្តបន្ទាប់គ្នា។ 

**ជំហានទី ៣**. **ចុច**លើ 

![](/sbox/screen/comodo-en/82.png) ឬ ![](/sbox/screen/comodo-en/83.png) 

ដើម្បីបើកស្លាកផ្ទាំង *Firewall Behavior Settings* ឬ *Defense+ Settings* ជាបន្តបន្ទាប់។

**ដំបូន្មាន**៖ *កម្រិតសុវត្ថិភាពរបស់ Firewall*, *កម្រិតសុវត្ថិភាពរបស់ Defense+* និង *កម្រិតសុវត្ថិភាពរបស់ Sandbox* ដែលត្រូវបានបរិយាយនៅក្នុងផ្នែកខាងក្រោមនេះ អាចកំណត់បានដោយងាយ និងដោយមានប្រសិទ្ធភាព ដោយប្រើរូបសញ្ញាភ្ជាប់សេវារបស់**COMODO Firewall** ដែលស្ថិតនៅក្នុង*System Tray*(*ថាសប្រព័ន្ធ*)។ **ចុចម៉ោសខាងស្តាំ** លើរូបសញ្ញាភ្ជាប់សេវា ដើម្បីបើកម៉ឺនុយ Pop-up និងម៉ឺនុយរង ដូចខាងក្រោមនេះ៖ 

![](/sbox/screen/comodo-en/84.png)

*រូបភាព ២ ៖ ម៉ឺនុយ Pop-up របស់រូបសញ្ញាភ្ជាប់សេវា និង ម៉ឺនុយរង Firewall Security Level (កម្រិតសុវត្ថិភាពរបស់ Firewall)* 

<a name="4.1"></a>
## ៤.១ ផ្ទាំង Firewall Behavior Settings (មុខងារកំណត់ឥរិយាបថ Firewall) ##

ផ្ទាំង **Firewall Behavior Settings** (**មុខងារកំណត់ឥរិយាបថ Firewall**) អនុញ្ញាតឱ្យលោកអ្នកជ្រើសកំណត់យកកម្រិតសុវត្ថិភាពរបស់ Firewall  ដោយប្រើមុខងារពិសេស និងជម្រើសដ៏សម្បូរបែបមួយ ដែលរួមមានទាំងកម្រិតសុវត្ថិភាពFirewall  ចំនួននិងប្រភេទនៃការប្រាប់ឱ្យដឹងមុនដែលទទួលបានអំពីសុវត្ថិភាព  និងការវិភាគ និងពិនិត្យតាមដានកញ្ចប់ទិន្នន័យ។ 

![](/sbox/screen/comodo-en/44.png)

*រូបភាព ៣ ៖ ផ្ទាំង Firewall Behavior Settings (មុខងារកំណត់ឥរិយាបថ Firewall) - ស្លាកផ្ទាំង General Settings (មុខងារកំណត់ទូទៅ)*

ស្លាកផ្ទាំង *General Settings* (*មុខងារកំណត់ទូទៅ*) អនុញ្ញាតឱ្យលោកអ្នក កំណត់កម្រិតសុត្ថិភាពដែលលោកអ្នកគិតថា សមស្របសម្រាប់កម្មវិធី **COMODO Firewall**។  របារអិល(Slider) អនុញ្ញាតឱ្យលោកអ្នក កែតម្រូវកម្រិតសុវត្ថិភាពក្នុងចំណោមជម្រើសខាងក្រោមនេះ៖

**Block All** (**ប្លុកចោលទាំងអស់**)៖ ទម្រង់នេះ បញ្ចប់គ្រប់ចរាចរណ៍ទាំងអស់ ដែលទាក់ទងទៅនឹងអ៊ីនធើរណែត និងផាត់ចោលគ្រប់ការកំណត់មុខងារ និងវិធាន Firewall ដែលលោកអ្នកបានកំណត់។ ទម្រង់នេះ នឹងមិនបង្កើតវិធានចរាចរណ៍សម្រាប់កម្មវិធី និងមិនកត់ត្រាទុក ឬ'ដឹង'ឥរិយាបថរបស់កម្មវិធីទាំងនោះឡើយ។

**Custom Policy**៖ ទម្រង់នេះ អនុវត្តចំពោះ*តែ*គោលនយោបាយស្តីពីសុវត្ថិភាព **COMODO Firewall** និងគោលនយោបាយស្តីពីចរាចរណ៍បណ្តាញកុំព្យូទ័រ ដែលកំណត់ដោយអ្នកប្រើប្រាស់ ដែលលោកអ្នកបានកំណត់ពីមុននៅក្នុងផ្ទាំង *Firewall Tasks > Network Security Policy* និង *Defense+ Tasks > Computer Security Policy*ប៉ុណ្ណោះ។ 

**Safe Mode** (**ទម្រង់សុវត្ថិភាព**)៖ ទម្រង់នេះ គឺជាមុខងារកំណត់ជាស្វ័យប្រវត្តសម្រាប់កម្មវិធី **COMODO Firewall** ដែលរាប់បញ្ចូលទាំងការបំពាក់ *Optimum Proactive Defense* (*ការការពារសកម្មជាមុន ដែលប្រសើរបំផុត*) និង *Maximum Proactive Defense* (*ការការពារសកម្មមុនជាអតិបរមា*)។

**ដំបូន្មាន**៖ **COMODO Firewall** ថែរក្សាបញ្ជីផ្ទៃក្នុងមួយ នៃកម្មវិធី និងឯកសារប្រើប្រាស់ជាទូទៅ ដែលត្រូវបានពិនិត្យផ្ទៀងផ្ទាត់ថាមានសុវត្ថិភាព និងមិនបង្ហាញផ្ទាំងប្រាប់ឱ្យដឹងមុន អំពីកម្មវិធីឬឯកសារទាំងនេះឡើយ។

**ព្រមាន**៖ ទាំងទម្រង់ *Training Mode* (*ទម្រង់បណ្តុះបណ្តាល*) និង *Disabled Mode* (*ទម្រង់បិទដំណើរការ*) មិនត្រូវបានណែនាំឱ្យប្រើឡើយ ព្រោះពួកវាអាចធ្វើឱ្យខូចប្រសិទ្ធភាពរបស់កម្មវិធី **COMODO Firewall** និងដាក់ប្រព័ន្ធកុំព្យូទ័ររបស់លោកអ្នកឱ្យប្រឈមនឹងហានិភ័យនៃការឆ្លងកម្មវិធីអាក្រក់។ 

<a name="4.2"></a>
### ៤.២ ផ្ទាំង Defense+ Settings (មុខងារកំណត់ Defense+) ###

**កំណត់សម្គាល់**៖ លក្ខណៈពិសេស និងជម្រើសដែលបរិយាយនៅក្នុងផ្នែកនេះ តម្រូវឱ្យមានការយល់ស៊ីជម្រៅមួយអំពីFirewalls និងបញ្ហាសុវត្ថិភាពដែលពាក់ព័ន្ធ ហើយ ត្រូវបានរចនាឡើងយ៉ាងទូលំទូលាយ ដោយគិតគូរដល់អ្នកប្រើប្រាស់ **កម្រិតខ្ពស់**។

**ចំណុចសំខាន់**៖ ប្រសិនបើលោកអ្នកបានគូសយកជម្រើស *Firewall with Optimum Proactive Defense* (*Firewall ដែលមានការការពារសកម្មមុនប្រសើរបំផុត*) ឬ *Firewall with Maximum Proactive Defense* (*Firewall ដែលមានការការពារសកម្មមុនជាអតិបរមា*) នៅក្នុងអំឡុងដំណើរការបញ្ចូលកម្មវិធី **COMODO Firewall**  នោះប្រព័ន្ធបង្ការប្រឆាំងការជ្រៀតចូលកុំព្យូទ័រ*Defense+* ត្រូវបានបើកដំណើរការដោយស្វ័យប្រវត្ត។ ប៉ុន្តែ ប្រសិនបើលោកអ្នកគូសយកជម្រើស *Firewall Only* នោះប្រព័ន្ធ*Defense+* នៅតែអាចបើកដំណើរការបានតាមវិធីកំណត់មិនស្វ័យប្រវត្ត។ ជម្រើស*Defense+* ត្រូវតែត្រូវបានបើកដំណើរការ  ដើម្បីឱ្យលក្ខណៈពិសេសជាច្រើនដែលមានជាឯកសារនៅក្នុងជំពូកនេះ អាចធ្វើការបាន។

ប្រព័ន្ធ *Defense+* របស់**COMODO Firewall** គឺជាប្រព័ន្ធបង្ការប្រឆាំងការជ្រៀតចូលកុំព្យូទ័រមួយ។ កុំព្យូទ័រមួយដែលភ្ជាប់ទៅនឹងបណ្តាញកុំព្យូទ័រ តាមលក្ខណៈបច្ចេកទេស គឺមានន័យថាវាកំពុងតែ។ ប្រព័ន្ធ *Defense+* ពិនិត្យតាមដានជាប្រចាំទៅលើសកម្មភាពរបស់គ្រប់ឯកសារដែលអាចដំណើរការបានទាំងអស់ ដែលកំពុងស្ថិតនៅក្នុងកុំព្យូទ័ររបស់លោកអ្នក។ ឯកសារដែលអាចដំណើរការបាន (excutable file) គឺគ្រាន់តែជាកម្មវិធីមួយ ឬផ្នែកនៃកម្មវិធីមួយ ហើយ វាត្រូវបានកំណត់អត្តសញ្ញាណ (ជាទូទៅប៉ុន្តែមិនទាំងស្រុង)ដោយកន្ទុយពាក្យសម្គាល់ប្រភេទឯកសារដូចជា *.bat*, *.exe*, *.dll*, *.sys*, និងពាក្យផ្សេងទៀត។ 

បញ្ហារបស់*Defense+* បង្ហាញការព្រមាន នៅរៀងរាល់ពេលដែលឯកសារអាចដំណើរការបាន (excutable file) មិនស្គាល់មួយ កំពុងប៉ុនប៉ងដើម្បីដំណើរការ និងវាសួរលោកអ្នកភ្លាមៗថា តើអនុញ្ញាត ឬប្លុកចោលដំណើរការរបស់ឯកសារនោះ។ វាអាចបង្ហាញបានថាមានសារៈសំខាន់ នៅក្នុងស្ថានភាពដែលប្រភេទម៉ាលវែរណាមួយកំពុងប៉ុនប៉ងបញ្ចូលកម្មវិធី ដើម្បីបំផ្លាញ ឬលួចព័ត៌មានផ្ទាល់ខ្លួនរបស់លោកអ្នក ឈូសថាសរឹងរបស់លោកអ្នកម្តងទៀត ឬជម្រិតកុំព្យូទ័ររបស់លោកអ្នក និងប្រើកុំព្យូទ័ររបស់លោកអ្នកដើម្បីផ្សាយបន្តម៉ាលវែរឬស្ពែម ដោយមិនមានការយល់ព្រម ឬដឹងឮរបស់លោកអ្នក។

### ៤.២.១ ស្លាកផ្ទាំង Defense+ Settings - General Settings (មុខងារកំណត់ Defense+ - មុខងារកំណត់ទូទៅ) ###

ដើម្បីបើកដំណើរការប្រព័ន្ធ *Defense+* និងបើកផ្ទាំង *Defense+ Settings* តាមរបៀបមិនស្វ័យប្រវត្ត ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើស្លាកផ្ទាំង *Defense+* នៅក្នុងអន្តរផ្ទៃមុខប្រើប្រាស់មេរបស់ **COMODO Firewall** បន្ទាប់មក **ចុច**លើ ![](/sbox/screen/comodo-en/50.png) ដើម្បីបើកផ្ទាំងខាងក្រោមនេះ៖

![](/sbox/screen/comodo-en/51.png)

*រូបភាព ៦ ៖ ផ្ទាំង Defense+ ដែលបង្ហាញស្លាកផ្ទាំង General Settings (មុខងារកំណត់ទូទៅ)*

**ជំហានទី ២**. **រំកិល** របារអិល(Slider)ទៅលើរហូតដល់ *Safe Mode* (*ទម្រង់សុវត្ថិភាព*)  បន្ទាប់មក **ចុច**លើ ![](/sbox/screen/comodo-en/06.png) ដើម្បីបើកដំណើរការប្រព័ន្ធ *Defense+* ដូចបង្ហាញក្នុង *រូបភាព ៦* ខាងលើ។

*Defense+ Security Level* (*កម្រិតសុវត្ថិភាព Defense+*) មានសណ្ឋានដូចគ្នានឹង *Firewall Behavior Security Level* (*កម្រិតសុវត្ថិភាពឥរិយាបថ Firewall*) ដែលផ្តល់នូវជម្រើសស្រដៀងគ្នា និងអនុញ្ញាតឱ្យលោកអ្នកប្រើរបារអិលដើម្បីរំកិលជ្រើសរើសកម្រិតប្រសើរបំផុត នៃកម្រិតការពារការជ្រៀតចូលកុំព្យូទ័រ សម្រាប់ប្រព័ន្ធកុំព្យូទ័ររបស់លោកអ្នក។

**Paranoid Mode** (**ទម្រង់ប៉ារ៉ាណូអ៊ីដ**)៖ ទម្រង់នេះ គឺជាកម្រិតសុវត្ថិភាពខ្ពស់បំផុតដែលមាន និងពិនិត្យតាមដានឯកសារអាចដំណើរការបានទាំងអស់ (excutable file) ឬណាមួយ ក្រៅពីឯកសារដែលលោកអ្នកបានកំណត់ថាមានសុវត្ថិភាព ដោយរាប់បញ្ចូលទាំងឯកសារដែលមាននៅក្នុងបញ្ជី *Trusted Software Vendor* (*អ្នកលក់កម្មវិធីកុំព្យូទ័រដែលគួរទុកចិត្ត*)។ វាបង្កើតការប្រាប់ឱ្យដឹងមុនអំពីសុវត្ថិភាពនៅក្នុងចំនួនច្រើនបំផុត  ហើយសកម្មភាពប្រព័ន្ធ ត្រូវបានពិនិត្យលម្អិតតាមរយៈមុខងារកំណត់នៃការកំណត់មុខងារដោយលោកអ្នក។

**Safe Mode** (**ទម្រង់សុវត្ថិភាព**)៖ ទម្រង់នេះ នឹង'ដឹង'ដោយស្វ័យប្រវត្តអំពីឥរិយាបថនៃកម្មវិធីផ្សេងៗ និងពិនិត្យតាមដានសកម្មភាពសំខាន់ៗរបស់ប្រព័ន្ធកុំព្យូទ័រ។ គ្រប់កម្មវិធីដែលគ្មានការបញ្ជាក់ត្រឹមត្រូវ នឹងបង្កើត *Security Alert* (*ការប្រាប់ឱ្យដឹងមុនអំពីសុវត្ថិភាព*) នៅរៀងរាល់ពេលដែលកម្មវិធីទាំងនោះដំណើរការ។ ទម្រង់នេះត្រូវបានណែនាំយ៉ាងទូលំទូលាយបំផុតសម្រាប់អ្នកប្រើប្រាស់ភាគច្រើន។

- ជម្រើស *Block all unknown requests if the application is closed* (*ប្លុកចោលគ្រប់សំណើមិនស្គាល់ទាំងអស់ ប្រសិនបើកម្មវិធីត្រូវបានបិទ*) ប្លុកចោលដោយស្វ័យប្រវត្តនូវគ្រប់សំណើទាំងអស់ ដែលមកពីកម្មវិធីមិនស្គាល់ និងសំណើដែលលោកអ្នកមិនបានកំណត់ជាក់លាក់នៅក្នុង *គោលនយោបាយស្តីពីសុវត្ថិភាពកុំព្យូទ័រ* របស់លោកអ្នក)។

- ជម្រើស *Deactivate the Defense+ permanently (Requires a system restart)* (*បិទដំណើរការ Defense+ ជាអចិន្ត្រៃយ៍ (តម្រូវឱ្យចាប់ផ្តើមដំណើរការប្រព័ន្ធកុំព្យូទ័រឡើងវិញ)*) អនុញ្ញាតឱ្យលោកអ្នកអាចបិទដំណើរការប្រព័ន្ធបង្ការប្រឆាំងការជ្រៀតចូលកុំព្យូទ័រ។ ជម្រើសនេះ ជាទូទៅមិនត្រូវបានណែនាំឱ្យប្រើឡើយ។ 

### ៤.២.២ ស្លាកផ្ទាំង Defense+ Settings - Execution Control Settings (មុខងារកំណត់ Defense+ - មុខងារកំណត់ការគ្រប់គ្រងប្រតិបត្តិការ ###

ស្លាកផ្ទាំង *Execution Control Settings* (*មុខងារកំណត់ការគ្រប់គ្រងប្រតិបត្តិការ*) កម្រិតវិសាលភាព ដែលឯកសារគួរឱ្យសង្ស័យ ឬមិនស្គាល់មួយអាចចូលទៅដល់ធនធានប្រព័ន្ធកុំព្យូទ័ររបស់លោកអ្នក និងដំណើរការខ្លួនឯង និងបញ្ជូនឯកសារទាំងនោះទៅធ្វើការវិភាគ។ 

![](/sbox/screen/comodo-en/54.png)

*រូបភាព ៧ ៖ ស្លាកផ្ទាំង Defense+ Execution Control Settings* (*មុខងារកំណត់ការគ្រប់គ្រងប្រតិបត្តិការ Defense+ *)

**ដំបូន្មាន**៖ អ្នកប្រើប្រាស់ **កម្រិតខ្ពស់** (**Advanced**) អាចបង្កើត Exclusions (ការដកចេញ) ចំពោះកិច្ចការដែលបញ្ជាក់ខាងលើ ដោយចុចលើ ![](/sbox/screen/comodo-en/55.png) ដើម្បីបើកផ្ទាំង *Exclusions* រួចបើកទៅរក ឬជ្រើសយកដំណើរការឬកម្មវិធីផ្សេងៗដើម្បីដកចេញ។

**កំណត់សម្គាល់**៖ អ្នកប្រើ **កម្រិតមានបទពិសោធន៍** (**Experienced**) និង **កម្រិតខ្ពស់** (**Advanced **) ត្រូវបានណែនាំយ៉ាងមុតមាំឱ្យ**ចុច**លើ ![](/sbox/screen/comodo-en/47.png) ដើម្បីចូលដល់ជំនួយអនឡាញដ៏ច្រើនរបស់ **COMODO** ទាក់ទងទៅនឹងស្លាកផ្ទាំង *Execution Control Settings*, *Sandbox Settings* និង *Monitoring Settings*។ តាមវិធីផ្សេងពីនេះ លោកអ្នកអាចបើក **http://help.comodo.com/topic-72-1-155-1074-Introduction-to-Comodo-Internet-Security.html** ដើម្បីជ្រើសរើសព័ត៌មានជំនួយពីបញ្ជីប្រធានបទជំនួយអនឡាញ។


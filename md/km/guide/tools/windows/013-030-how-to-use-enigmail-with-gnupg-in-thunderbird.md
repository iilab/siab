

---

lang: km
community: guide
type: tools
legacy: True
child: True
os: windows
weight: 3
depth: 3
title: How to Use Enigmail with GnuPG in Thunderbird

---

បញ្ជីផ្នែកដែលមាននៅក្នុងទំព័រនេះ៖

- [**៤.០ ទិដ្ឋភាពទូទៅនៃមុខងារបន្ថែម Enigmail, កម្មវិធី GnuPG និងវិធីបម្លែងទម្រង់សម្ងាត់កូនសោឯកជន-សាធារណៈ**](#4.0)
- [**៤.១ របៀបបញ្ចូលមុខងារបន្ថែម Enigmail និងកម្មវិធី GnuPG**](#4.1)
- [**៤.២ របៀបបង្កើតគូកូនសោ និងកំណត់មុខងារឱ្យ Enigmail ធ្វើការជាមួយគណនីអ៊ីមែលរបស់លោកអ្នក**](#4.2)
- [**៤.៣ របៀបផ្លាស់ប្តូរកូនសោរសាធារណៈទៅវិញទៅមក**](#4.3)
- [**៤.៤ របៀបផ្តល់សុពលភាព និងចុះហត្ថលេខា ឱ្យគូកូនសោ**](#4.4)
- [**៤.៥ របៀបបម្លែង និងស្រាយទម្រង់សម្ងាត់សារអ៊ីមែល**](#4.5)


<a name="4.0"></a>
## ៤.០ ទិដ្ឋភាពទូទៅនៃមុខងារបន្ថែម Enigmail, កម្មវិធី GnuPG និងវិធីបម្លែងទម្រង់សម្ងាត់កូនសោឯកជន-សាធារណៈ ##

**Enigmail** គឺជាមុខងារបន្ថែមមួយរបស់កម្មវិធី**Mozilla Thunderbird** ដែលអនុញ្ញាតឱ្យលោកអ្នកអាចការពារភាពឯកជននៃទំនាក់ទំនងតាមអ៊ីមែលរបស់លោកអ្នក។ **Enigmail** គឺជាអន្តរផ្ទៃមុខមួយដែលអនុញ្ញាតឱ្យលោកអ្នកអាចប្រើកម្មវិធីបម្លែងទម្រង់សម្ងាត់ **GnuPG** ចេញពីក្នុងកម្មវិធី **Thunderbird**។ អន្តរផ្ទៃមុខរបស់ **Engimail** ត្រូវបានបង្ហាញជា *Enigmail*នៅក្នុងរបារឧបករណ៍(tool bar)របស់កម្មវិធី **Thunderbird**។ 

**Engimail** មានមូលដ្ឋានលើ [**ការបម្លែងកូនសោសាធារណៈជាទម្រង់សម្ងាត់**](http://en.wikipedia.org/wiki/Public-key_cryptography)។
នៅក្នុងវិធីសាស្ត្រនេះ មនុស្សម្នាក់ៗត្រូវតែបង្កើតគូកូនសោរផ្ទាល់ខ្លួនរបស់ខ្លួន។ កូនសោទីមួយ ត្រូវបានគេហៅថា *កូនសោឯកជន*។ វាត្រូវបានការពារដោយពាក្យសម្ងាត់ ឬឃ្លាសម្ងាត់ ដែលទាំងពីរនេះត្រូវការពារ និង*ដាច់ខាតមិនត្រូវ*ចែករំលែកជាមួយ *នរណាម្នាក់*ឡើយ។

កូនសោទីពីរ ត្រូវបានគេហៅថា *កូនសោរសាធារណៈ*។ កូនសោរនេះ អាចចែករំលែកជាមួយដៃគូឆ្លងឆ្លើយរបស់លោកអ្នកបាន។ នៅពេលលោកអ្នកមាន*កូនសោរសាធារណៈ*របស់ដៃគូឆ្លងឆ្លើយណាម្នាក់ លោកអ្នកអាចចាប់ផ្តើមផ្ញើទៅកាន់ដៃគូឆ្លងឆ្លើយនោះនូវអ៊ីមែលដែលមានទម្រង់សម្ងាត់។ មានតែដៃគូទំនាក់ទំនងនោះប៉ុណ្ណោះ ដែលនឹងអាចស្រាយទម្រង់សម្ងាត់ និងអានអ៊ីមែលរបស់លោកអ្នកបាន ព្រោះគាត់គឺជាមនុស្សតែម្នាក់គត់ដែលមានសិទ្ធិប្រើ*កូនសោរឯកជន*ដែលត្រូវគ្នានឹងកូនសោរសាធារណៈនេះ។

ស្រដៀងគ្នានេះដែរ ប្រសិនបើលោកអ្នកផ្ញើសំណៅមួយនៃ*កូនសោរសាធារណៈ*របស់លោកអ្នកទៅកាន់អាសយដ្ឋានអ៊ីមែលដៃគូទំនាក់ទំនងរបស់លោកអ្នក ហើយរក្សា*កូនសោរឯកជន*ដែលត្រូវគ្នានោះជាការសម្ងាត់  នោះមានតែលោកអ្នកប៉ុណ្ណោះដែលនឹងអាចអានសារជាប់ទម្រង់សម្ងាត់ដែលផ្ញើមកពីអ្នកដៃគូទំនាក់ទំនងទាំងនោះ។

**Enigmail** អនុញ្ញាតផងដែរឱ្យលោកអ្នកភ្ជាប់*ហត្ថលេខាឌីជីតថល*ជាមួយសាររបស់លោកអ្នក។ អ្នកទទួលសាររបស់លោកអ្នក ដែលមានសំណៅពិតមួយនៃ*កូនសោរសាធារណៈ*របស់លោកអ្នក នឹងអាចពិនិត្យផ្ទៀងផ្ទាត់បានថា អ៊ីមែលនោះគឺផ្ញើមកពីលោកអ្នក ហើយខ្លឹមសាររបស់វាមិនត្រូវបានលួចកែនៅតាមផ្លូវបញ្ជូនទិន្នន័យ។ ស្រដៀងគ្នានេះដែរ ប្រសិនបើលោកអ្នកមាន*កូនសោរសាធារណៈ*របស់ដៃគូទំនាក់ទំនង  លោកអ្នកអាចពិនិត្យផ្ទៀងផ្ទាត់ហត្ថលេខាឌីជីតថល ដែលមាននៅលើសារចុះហត្ថលេខារបស់ដៃគូទំនាក់ទំនងនោះ។

<a name="4.1"></a>
## ៤.១ របៀបបញ្ចូលមុខងារបន្ថែម Enigmail និងកម្មវិធី GnuPG ##

សូមមើល [**ផ្នែកដោនឡូត**](/km/thunderbird_main) សម្រាប់ពាក្យណែនាំអំពីរបៀបដោនឡូត **Enigmail** និង **GnuPG**។

### ៤.១.១ របៀបបញ្ចូលកម្មវិធី GnuPG ###
របៀបបញ្ចូលកម្មវិធី **GnuPG** មានលក្ខណៈងាយស្រួល ហើយដូចទៅនឹងការបញ្ចូលកម្មវិធីផ្សេងទៀតដែលលោកអ្នកប្រហែលជាធ្លាប់បានអនុវត្ត។ ការបញ្ចូលកម្មវិធី **GnuPG** អាចធ្វើបាន ដោយអនុវត្តជំហានខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/thunderbird-en-1/40.png) ដើម្បីចាប់ផ្តើមដំណើរការបញ្ចូលកម្មវិធី។ ផ្ទាំង *Open File - Security Warning*(*បើកឯកសារ - ការព្រមានអំពីសុវត្ថិភាព*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច**លើ ![](/sbox/screen/thunderbird-en-1/02.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/41.png)

*រូបភាព ១៖ GNU Privacy Guard Setup Wizard (ដំណើរការបញ្ចូលកម្មវិធី GNU Privacy Guard)*

**ជំហានទី ២**. **ចុច**លើ ![](/sbox/screen/thunderbird-en-1/04.png) ដើម្បីបើកផ្ទាំង *GNU Privacy Guard Setup - License Agreement* (*ដំណើរការបញ្ចូលកម្មវិធី GNU Privacy Guard Setup - កិច្ចព្រមព្រៀងអំពីអាជ្ញាប័ណ្ណ*)។ បន្ទាប់ពីលោកអ្នកបានអានចប់កិច្ចព្រមព្រៀងនេះហើយ  ត្រូវ**ចុច**លើ ![](/sbox/screen/thunderbird-en-1/04.png) ដើម្បីបើកផ្ទាំង*GNU Privacy Guard Setup - Choose Components* (*ដំណើរការបញ្ចូលកម្មវិធី GNU Privacy Guard - ជ្រើសរើសសមាសធាតុ*)។

**ជំហានទី ៣**. **ចុច**លើ ![](/sbox/screen/thunderbird-en-1/04.png) ដើម្បីទទួលយកការកំណត់មុខងារដែលមានស្រាប់ និងបើកផ្ទាំង*GNU Privacy Guard Setup - Install Options - GnuPG Language Selection* (*ដំណើរការបញ្ចូលកម្មវិធី GNU Privacy Guard - បញ្ចូលជម្រើស - ជ្រើសរើសភាសាសម្រាប់កម្មវិធី GnuPG*)។ 

**ជំហានទី ៤**. **ចុច**លើ ![](/sbox/screen/thunderbird-en-1/04.png) ដើម្បីទទួលយកភាសា *en-English* (*អង់គ្លេស*) ជាភាសាអាទិភាពសម្រាប់កម្មវិធី និងបើកផ្ទាំង *Choose Install Location* (*ជ្រើសរើសទីតាំងបញ្ចូលកម្មវិធី*)។

**ជំហានទី ៥**. **ចុច**លើ ![](/sbox/screen/thunderbird-en-1/06.png) ដើម្បីទទួលយកអាសយដ្ឋានទីតាំងបញ្ចូលកម្មវិធីដែលផ្តល់ស្រាប់  និងបើកផ្ទាំង *Choose Start Menu Folder* (*ជ្រើសរើសថតម៉ឺនុយចាប់ផ្តើម*)។

**ជំហានទី ៦**. **ចុច**លើ ![](/sbox/screen/thunderbird-en-1/06.png) ដើម្បីចាប់ផ្តើមបើកកញ្ចប់ និងបញ្ចូលកញ្ចប់កម្មវិធី **GnuPG** ផ្សេងៗ។ បន្ទាប់ពីដំណើរការនេះបានចប់សព្វគ្រប់ដោយខ្លួនឯងរួចហើយ  ផ្ទាំង*Installation Complete* (*ដំណើរការបញ្ចូលកម្មវិធីបានចប់សព្វគ្រប់*) នឹងលេចចេញមក។

**ជំហានទី ៧**. **ចុច**លើ ![](/sbox/screen/thunderbird-en-1/04.png) បន្ទាប់មក ចុចលើ ![](/sbox/screen/thunderbird-en-1/08.png) ដើម្បីបញ្ចប់ដំណើរការបញ្ចូលកម្មវិធី **GnuPG**។

<a name="4.1.2"></a>
### ៤.១.២ របៀបបញ្ចូលមុខងារបន្ថែម Enigmail ###

បន្ទាប់ពីលោកអ្នកបញ្ចូលកម្មវិធី **GnuPG** បានដោយជោគជ័យរួចហើយ  ឥឡូវនេះលោកអ្នកត្រៀមខ្លួនរួចរាល់ដើម្បីបញ្ចូលមុខងារបន្ថែម**Enigmail**។ 

ដើម្បីចាប់ផ្តើមបញ្ចូលមុខងារបន្ថែម **Enigmail** ត្រូវអនុវត្តជំហានខាងក្រោមនេះ៖ 

 **ជំហានទី ១**. **បើកកម្មវិធី Thunderbird**, បន្ទាប់មក **ចុច**លើ ![](/sbox/screen/thunderbird-en-1/24a.png) ដើម្បីបង្ហាញ*ម៉ឺនុយ Thunderbird*  បន្ទាប់មក **ជ្រើសយក Add-ons** ដើម្បីបើកផ្ទាំង *Add-ons Manager* (*គ្រប់គ្រងមុខងារបន្ថែម*)។

**ជំហានទី ២**. **ចុច**លើ ![](/sbox/screen/thunderbird-en-1/44.png) នៅក្នុងរបាខាងខាងឆ្វេង - ប្រសិនបើមិនទាន់ឃើញមុខងារបន្ថែម Enigmail ទេនោះ លោកអ្នកនឹងឃើញមានសារមួយប្រាប់ថា *You do not have any Add-ons of this type installed* (*លោកអ្នកមិនបានបញ្ចូលមុខងារបន្ថែមប្រភេទនេះទេ*)

**ជំហានទី ៣**. ប្រសិនបើមុខងារបន្ថែម Enigmail លេចមកនៅក្នុងផ្ទាំងមេ *Extensions*  ត្រូវ **ចុច** ![](/sbox/screen/thunderbird-en-1/46.png)។ ប្រសិនបើមិនឃើញវាលេចមកទេ  ត្រូវ**ចុច**លើ ![](/sbox/screen/thunderbird-en-1/45a.png)  បន្ទាប់មក **ជ្រើសយក** *Install Add-on from File* (*បញ្ចូលមុខងារបន្ថែមពីឯកសារ*) ដូចដែលបង្ហាញនៅក្នុងរូបភាពខាងក្រោមនេះ៖ 

![](/sbox/screen/thunderbird-en-1/46a.png)

*រូបភាព ៣ ៖ ឧបករណ៍សម្រាប់ម៉ឺនុយ All Add-ons (មុខងារបន្ថែមទាំងអស់)*

**ជំហានទី ៤**. បើកចូលទៅក្នុងថតឯកសារ ដែលលោកអ្នកបានថតទុកមុខងារបន្ថែម Enigmail (ដែលទំនងជានៅក្នុងថតឯកសារ *Downloads* របស់លោកអ្នក) ដូចដែលបង្ហាញនៅក្នុងផ្ទាំងខាងក្រោមនេះ៖

![](/sbox/screen/thunderbird-en-1/47.png)

*រូបភាព ៤ ៖ ផ្ទាំង Select an extension to install (ជ្រើសយកមុខងារបន្ថែមមួយដើម្បីបញ្ចូល)*

**ជំហានទី ៥**.  **ចុច**លើ ![](/sbox/screen/thunderbird-en-1/48.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/49.png)

*រូបភាព ៥ ៖ ផ្ទាំង Software Installation (ដំណើរការបញ្ចូលកម្មវិធី)*

**ចំណុចសំខាន់**៖ មុនពេលលោកអ្នកអនុវត្តជំហាន ៦ ត្រូវប្រាកដថា ការងារអនឡាញទាំងអស់របស់លោកអ្នកត្រូវបានថតទុករួចរាល់!

**ជំហានទី ៦**. **ចុច**លើ ![](/sbox/screen/thunderbird-en-1/50.png) បន្ទាប់មក **ចុច**លើ ![](/sbox/screen/thunderbird-en-1/51.png) ដើម្បីបញ្ចប់ដំណើរការបញ្ចូលមុខងារបន្ថែម **Enigmail**។ 

ដើម្បីពិនិត្យបញ្ជាក់ថា ការបញ្ចូលមុខងារបន្ថែម **Enigmail** របស់លោកអ្នកបានជោគជ័យ ត្រូវត្រឡប់ទៅអន្តរផ្ទៃមុខមេរបស់កម្មវិធី **Thunderbird** វិញ បន្ទាប់មក **ចុច**លើ ![](/sbox/screen/thunderbird-en-1/24a.png) និងពិនិត្យមើលថា តើ *Enigmail* មានលេចមកដូចជម្រើសណាមួយខាងក្រោមដែរ ឬទេ៖ 

![](/sbox/screen/thunderbird-en-1/52.png)

*រូបភាព ៦ ៖ របាឧបករណ៍របស់កម្មវិធី Thunderbird ដែលរំលេចបង្ហាញមុខងារបន្ថែម Enigmail*

### ៤.១.៣ របៀបបញ្ជាក់ថា មុខងារបន្ថែម Enigmail និងកម្មវិធី GnuPG កំពុងដំណើរការ ###

មុនពេលលោកអ្នកអាចចាប់ផ្តើមប្រើ **Enigmail** និង **GnuPG** ដើម្បីបញ្ជាក់អត្តសញ្ញាណ និងបម្លែងជាទម្រង់សម្ងាត់នូវអ៊ីមែលរបស់លោកអ្នក  ជាដំបូងលោកអ្នកត្រូវតែប្រាកដថា ពួកវាទាំងពីរកំពុងប្រាស្រ័យទាក់ទងគ្នាទៅវិញទៅមក។

**ជំហានទី ១**. **ជ្រើសយក Enigmail > Preferences** ដើម្បីបង្ហាញផ្ទាំង *Enigmail Preferences* ដូចខាងក្រោមនេះ៖

![](/sbox/screen/thunderbird-en-1/53.png)

*រូបភាព ៧ ៖ ផ្ទាំង Enigmail Preferences*

ប្រសិនបើកម្មវិធី **GnuPG**ត្រូវបានបញ្ចូលដោយជោគជ័យ  លោកអ្នកនឹងអាចមើលឃើញ![](/sbox/screen/thunderbird-en-1/54.png) មាននៅក្នុងផ្នែក *Files and Directories*; បើមិនដូច្នេះទេ លោកអ្នកអាចនឹងទទួលផ្ទាំងប្រាប់ឱ្យដឹងមុនមួយ ដូចរូបភាពខាងក្រោមនេះ៖ 

![](/sbox/screen/thunderbird-en-1/55.png)

*រូបភាព ៨ ៖ ផ្ទាំង Enigmail Alert (សារប្រាប់ឱ្យដឹងមុនរបស់ Enigmail)*

**ដំបូន្មាន**៖ ប្រសិនបើលោកអ្នកបានទទួលសារនេះ គឺបញ្ជាក់ប្រាប់ឱ្យដឹងថា លោកអ្នកមិនបានបញ្ចូលកម្មវិធី **GnuPG** ទេ ឬលោកអ្នកបានបញ្ចូលវានៅក្នុងទីតាំងផ្សេង។ ប្រសិនបើលោកអ្នកបានបញ្ចូលកម្មវិធី **GnuPG** នៅក្នុងទីតាំងមួយផ្សេង ត្រូវ **ពិនិត្យមើល** ជម្រើស *Override with* ដើម្បីបើកដំណើរការប៊ូតុង *Browse...* ហើយបន្ទាប់មក **ចុច**លើ ![](/sbox/screen/thunderbird-en-1/69.png) ដើម្បីបើកផ្ទាំង *Locate GnuPG program* (កំណត់ទីតាំងឱ្យកម្មវិធី GnuPG) ហើយបើកចូលទៅរកទីតាំងរបស់ឯកសារ *gpg.exe* នៅក្នុងកុំព្យូទ័ររបស់លោកអ្នក  បើមិនដូច្នេះទេ សូមត្រឡប់ទៅកាន់ផ្នែក [៤.១ របៀបបញ្ចូលមុខងារបន្ថែម Enigmail និងកម្មវិធី GnuPG](#4.1)។

**ជំហានទី ២**. **ចុច**លើ ![](/sbox/screen/thunderbird-en-1/35.png) ដើម្បីត្រឡប់ទៅកាន់ផ្ទាំងមេរបស់កម្មវិធី **Thunderbird** វិញ។

<a name="4.2"></a>
## ៤.២ របៀបបង្កើតគូកូនសោរ និងកំណត់មុខងារឱ្យ Enigmail ធ្វើការជាមួយគណនីអ៊ីមែលរបស់លោកអ្នក ##

បន្ទាប់ពីលោកអ្នកបានបញ្ជាក់ថា **Enigmail** និង **GnuPG** កំពុងដំណើរការបានត្រឹមត្រូវហើយនោះ  លោកអ្នកអាចកំណត់មុខងារឱ្យគណនីអ៊ីមែលមួយ ឬច្រើនរបស់លោកអ្នក ដើម្បីអាចប្រើ **Enigmail**ឱ្យបង្កើតគូកូនសោរឯកជន/សាធារណៈមួយឬច្រើន។

### ៤.២.១ របៀបប្រើ Enigmail Wizard ដើម្បីបង្កើតគូកូនសោរ ###

**Engimail** ផ្តល់មធ្យោបាយពីរ សម្រាប់បង្កើតគូកូនសោរឯកជន/សាធារណៈ។ មធ្យោបាយទីមួយ គឺប្រើផ្ទាំង *Enigmail Setup Wizard* និងមធ្យោបាយទីពីរ គឺប្រើផ្ទាំង *Key Management*។

ដើម្បីបង្កើតគូកូនសោរមួយដោយប្រើ *Enigmail Setup Wizard* ជាលើកដំបូង ត្រូវអនុត្តជំហានដូចខាងក្រោម៖ 

**ជំហានទី ១**. ប្រសិនបើផ្ទាំង **Setup Wizard** មិនទាន់បើកទេ  ត្រូវ**ជ្រើសយក Enigmail > Setup Wizard** ដើម្បីបើកផ្ទាំង *Enigmail Setup Wizard* ដូចខាងក្រោមនេះ៖ 

![](/sbox/screen/thunderbird-en-1/56.png)

*រូបភាព ៩ ៖ ផ្ទាំង Welcome to the Enigmail Setup Wizard (ស្វាគមន៍មកកាន់ដំណើរការតម្លើង Enigmail)*

**ជំហានទី ២**. **ចុច**លើ ![](/sbox/screen/thunderbird-en-1/04.png) ដើម្បីបើកផ្ទាំងខាងក្រោមនេះ។ *កំណត់សម្គាល់៖ ផ្ទាំងនេះនឹងលេចចេញមក តែក្នុងករណីដែលលោកអ្នកបានបង្កើតការចាប់គូកូនសោរសម្រាប់គណនីមួយផ្សេងទៀតប៉ុណ្ណោះ*។ 

![](/sbox/screen/thunderbird-en-1/59.png)

*រូបភាព ១០ ៖ ផ្ទាំង Select Identities (ជ្រើសយកអត្តសញ្ញាណ)*

**ជំហានទី ៣**. **ចុច**លើ ![](/sbox/screen/thunderbird-en-1/04.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/60.png)

*រូបភាព ១១ ៖ ផ្ទាំង Encryption - Encrypt Your Outgoing Emails (បម្លែងជាទម្រង់សម្ងាត់ - បម្លែងជាទម្រង់សម្ងាត់នូវសារអ៊ីមែលដែលផ្ញើចេញ)*

**ជំហានទី ៤**. **ចុច** ![](/sbox/screen/thunderbird-en-1/04.png) ដើម្បីបើកផ្ទាំងខាងក្រោមនេះ៖ 

![](/sbox/screen/thunderbird-en-1/61.png)

*រូបភាព ១២ ៖ ផ្ទាំង Signing - Digitally Sign Your Outgoing Emails (ចុះហត្ថលេខា - ចុះហត្ថលេខាជាលក្ខណៈឌីជីតថលលើអ៊ីមែលផ្ញើចេញរបស់លោកអ្នក)*

**ជំហានទី ៥**. **ចុច**លើ ![](/sbox/screen/thunderbird-en-1/04.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/62.png)

*រូបភាព ១៣ ៖ ផ្ទាំង Preferences - Change Your Email Settings to Make Enigmail Work More Reliably (Preferences - ផ្លាស់ប្តូរការកំណត់នៃអ៊ីមែលរបស់លោកអ្នក ដើម្បីធ្វើឱ្យ Enigmail ដំណើរការបានកាន់តែគួរឱ្យទុកចិត្ត)*

**ជំហានទី ៦**. **ចុច**លើ ![](/sbox/screen/thunderbird-en-1/04.png) ដើម្បីបើកផ្ទាំង *Create Key - Create A Key To Sign and Encrypt Email (បង្កើតកូនសោរ - បង្កើតកូនសោរមួយដើម្បីចុះហត្ថលេខាលើអ៊ីមែល និងបម្លែងអ៊ីមែលជាទម្រង់សម្ងាត់)*។ 

**កំណត់សម្គាល់**៖ ពេលលោកអ្នកព្យាយាមបង្កើតកូនសោរមួយ សម្រាប់គណនីអ៊ីមែលមួយជាលើកដំបូង នឹងមានផ្ទាំង *No OpenPGP Key Found* (*មិនមានកូនសោរ OpenPGP ត្រូវបានរកឃើញទេ*) លេចចេញមក។

 **ជំហានទី ៧**. **ជ្រើសយក** *I want to create a new key pair for signing and encrypting my email* (*ខ្ញុំចង់បង្កើតកូនសោរថ្មីមួយគូ សម្រាប់ចុះហត្ថលេខាលើអ៊ីមែលរបស់ខ្ញុំ និងបម្លែងអ៊ីមែលរបស់ខ្ញុំជាទម្រង់សម្ងាត់*)

**ជំហានទី ៨**. **វាយបញ្ចូល**ឃ្លាសម្ងាត់រឹងមាំមួយទៅក្នុងប្រអប់ *Password* (*ពាក្យសម្ងាត់*) ទាំងពីរ។

![](/sbox/screen/thunderbird-en-1/65.png)

*រូបភាព ១៥ ៖ ផ្ទាំង Create Key - Create A Key To Sign and Encrypt Email (បង្កើតកូនសោ - បង្កើតកូនសោរមួយដើម្បីចុះហត្ថលេខាលើអ៊ីមែលរបស់ខ្ញុំ និងបម្លែងអ៊ីមែលរបស់ខ្ញុំជាទម្រង់សម្ងាត់)*

**ជំហានទី ៩**. **ចុច**លើ ![](/sbox/screen/thunderbird-en-1/04.png) ដើម្បីបើកផ្ទាំង *Summary* (*សង្ខេប*) ដែលបង្ហាញការកំណត់ដែលប្រើនៅខណៈពេលបង្កើតគូកូនសោ។

**ជំហានទី ១០**. **ចុច**លើ ![](/sbox/screen/thunderbird-en-1/04.png) ដើម្បីចាប់ផ្តើមដំណើរការបង្កើតគូកូនសោរ ដូចបង្ហាញនៅខាងក្រោមនេះ៖ 

![](/sbox/screen/thunderbird-en-1/67.png)

*រូបភាព ១៦ ៖ ផ្ទាំង Key Generation – Your key is now being generated (ដំណើរការបង្កើតកូនសោរ - ឥឡូវនេះ កូនសោររបស់លោកអ្នកកំពុងត្រូវបានបង្កើត)*

**កំណត់សម្គាល់**៖ គូកូនសោណាដែលត្រូវបានបង្កើតដោយប្រើ *Enigmail Setup Wizard* ជាស្វ័យប្រវត្តគឺមានទំហំ 4096-bit និងអាយុកាលប្រើប្រាស់ ៥ ឆ្នាំ។

**ជំហានទី ១១**. បន្ទាប់ពីកូនសោរត្រូវបានបង្កើត លោកអ្នកនឹងត្រូវបានប្រាប់ឱ្យបង្កើតវិញ្ញាបនបត្រដកហូតមួយ។ **ចុច**លើ ![](/sbox/screen/thunderbird-en-1/76.png) ដូចបង្ហាញខាងក្រោមនេះ៖

![](/sbox/screen/thunderbird-en-1/68.png)

*រូបភាព ១៧ ៖ ផ្ទាំង Enigmail Prompt confirmation (ផ្ទាំងបញ្ជាក់ភ្លាមៗរបស់ Enigmail)*

**កំណត់សម្គាល់** ៖ ប្រសិនបើលោកអ្នកដឹងថា ភាគីបដិបក្ខ ឬភាគីអាក្រក់មួយបានចូលប្រើកូនសោរឯកជនរបស់លោកអ្នកដោយគ្មានការអនុញ្ញាត ឬលោកអ្នកបានបាត់បង់សិទ្ធិចូលប្រើកូនសោរនេះ  លោកអ្នកអាចផ្ញើវិញ្ញាបនបត្រដកហូតទៅឱ្យដៃគូទំនាក់ទំនងរបស់លោកអ្នក ដើម្បីឱ្យពួកគេដឹងថា ពួកគេមិនគួរប្រើកូនសោរសាធារណៈដែលត្រូវគ្នានឹងកូនសោរឯកជនរបស់លោកអ្នកដែលមានបញ្ហានោះឡើយ។ ត្រូវចងចាំថា លោកអ្នកអាចនឹងចាំបាច់ត្រូវធ្វើការនេះផងដែរ ប្រសិនបើកុំព្យូទ័ររបស់លោកអ្នកត្រូវបានបាត់ លួច ឬរឹបអូស។ លោកអ្នកគួរតែថតចម្លងទុក និងការពារវិញ្ញាបនបត្រដកហូតរបស់លោកអ្នក។

**ជំហានទី ១២**. លោកអ្នកនឹងត្រូវបានសុំឱ្យ**វាយបញ្ចូល** នូវពាក្យសម្ងាត់ដែលលោកអ្នកបានភ្ជាប់ទំនាក់ទំនងជាមួយកូនសោរបង្កើតថ្មីរបស់លោកអ្នក។ បន្ទាប់មក **បើកចូល**ទៅរកទីតាំងមួយ ដែលលោកអ្នកអាចរក្សាទុកវិញ្ញាបនបត្រនោះបានដោយសុវត្ថិភាព រួច**ចុច**លើ ![](/sbox/screen/thunderbird-en-1/78.png) នៅលើផ្ទាំងខាងក្រោមនេះ៖ 

![](/sbox/screen/thunderbird-en-1/70.png)

*រូបភាព ១៨ ៖ ផ្ទាំង Create & Save Revocation Certificate (បង្កើត&ថតទុកវិញ្ញាបនបត្រដកហូត)*

**ជំហាន ១៣**. **ចុច**លើ ![](/sbox/screen/thunderbird-en-1/04.png) ដើម្បីបញ្ចប់ដំណើរការបង្កើតគូកូនសោរ និងវិញ្ញាបនបត្រដកហូត។

### ៤.២.២ របៀបបង្កើតគូកូនសោ និងវិញ្ញាបនបត្រដកហូតបន្ថែម សម្រាប់គណនីអ៊ីមែលមួយផ្សេងទៀត ###

វាគឺជាទម្លាប់អនុវត្តន៍ទូទៅមួយ ដែលត្រូវមានគូកូនសោរដាច់ដោយឡែកមួយ សម្រាប់គណនីអ៊ីមែលនីមួយៗ។ ការប្រើគូកូនសោរដូចគ្នាសម្រាប់គណនីអ៊ីមែលច្រើនក៏អាចធ្វើបានដែរ  ប៉ុន្តែអាចនឹងធ្វើឱ្យភ័ន្តច្រឡំសម្រាប់ដៃគូទំនាក់ទំនងរបស់លោកអ្នក។ លោកអ្នកអាចបន្ថែមគណនីអ៊ីមែលច្រើនជាងមួយទៅឱ្យគូកូនសោទោលមួយបាន (យើងមិនពិភាក្សាវានៅក្នុងជំពូកនេះទេ) ដែលមានប្រយោជន៍មួយចំនួនសម្រាប់ការប្រើប្រាស់ ប៉ុន្តែវាភ្ជាប់គណនីអ៊ីមែលទាំងអស់នោះទៅមនុស្សម្នាក់ ដែលការនេះអាចនឹងមិនគួរឱ្យចង់បានឡើយ។

ត្រូវអនុវត្តជំហានខាងក្រោម ប្រសិនបើលោកអ្នកចង់បង្កើតគូកូនសោរបន្ថែម សម្រាប់គណនីអ៊ីមែលផ្សេងៗទៀតរបស់លោកអ្នក។

**ជំហានទី ១**. **ជ្រើសយក Enigmail > Key Management** ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/71.png)

*រូបភាព ១៩ ៖ ម៉ឺនុយ Generate (បង្កើត)  នៃផ្ទាំង Enigmail Key Management (គ្រប់គ្រងកូនសោ Enigmail) ដែលជម្រើស New Key Pair (គូកូនសោថ្មី) ត្រូវបានជ្រើសយក*

**កំណត់សម្គាល់**៖ **ពិនិត្យមើល** *Display All Keys by Default* (*បង្ហាញកូនសោរទាំងអស់ដោយស្វ័យប្រវត្ត*) ដើម្បីមើលគូកូនសោរដែលត្រូវបានបង្កើតដោយប្រើ *OpenPGP Setup Wizard* សម្រាប់គណនីអ៊ីមែលទីមួយរបស់លោកអ្នក ដូចដែលបង្ហាញនៅក្នុង*រូបភាព ១៩* ខាងលើ និង*រូបភាព ២៣* ខាងក្រោម។

**ជំហានទី ២**. **ជ្រើសយក Generate > New Key Pair** ពីផ្ទាំង *Key Management* ដូចដែលបង្ហាញនៅក្នុង *រូបភាព ១៩* ខាងលើ ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/72.png)

*រូបភាព ២០ ៖ ផ្ទាំង Generate OpenPGP Key (បង្កើតកូនសោ OpenPGP)*

**ជំហានទី ៣**. **ជ្រើសយក** គណនីអ៊ីមែលមួយពីបញ្ជីជ្រើសរើស *Account / User ID* (*គណនី / អត្តសញ្ញាណអ្នកប្រើប្រាស់*) បន្ទាប់មក **គូសយក**ជម្រើស *Use generated key for the selected identity* (*ប្រើកូនសោដែលបានបង្កើត សម្រាប់អត្តសញ្ញាណដែលត្រូវបានជ្រើសយក*)។ បន្ទាប់មក បង្កើតឃ្លាសម្ងាត់មួយដើម្បីការពារកូនសោរឯកជនរបស់លោកអ្នក។

**កំណត់សម្គាល់** ៖ ឃ្លាសម្ងាត់គឺជាពាក្យសម្ងាត់ដែលមានប្រវែងវែងជាង និងមានសុវត្ថិភាពជាងពាក្យសម្ងាត់ធម្មតា។ **Enigmail** គ្រាន់តែប្រាប់ឱ្យលោកអ្នកវាយបញ្ចូលពាក្យសម្ងាត់មួយដែលមានប្រវែងវែងជាង និងមានសុវត្ថិភាពជាងពាក្យសម្ងាត់ធម្មតាប៉ុណ្ណោះ។

**ចំណុចសំខាន់**៖ ត្រូវបង្កើតគូកូនសោរដែលមានឃ្លាសម្ងាត់ការពារជានិច្ច ហើយ**មិនត្រូវ** បើកដំណើរការជម្រើស "no passphrase" (“មិនត្រូវការឃ្លាសម្ងាត់”) ឡើយ។

![](/sbox/screen/thunderbird-en-1/73.png)

*រូបភាព ២១ ៖ ផ្ទាំង Generate OpenPGP Key (បង្កើតកូនសោ OpenPGP) ដែលបង្ហាញស្លាកផ្ទាំង Key Expiry (រយៈពេលផុតកំណត់របស់កូនសោរ)*

**កំណត់សម្គាល់**៖ រយៈពេលសម្រាប់ឱ្យគូកូនសោមួយនៅមានសុពលភាព គឺអាស្រ័យទាំងស្រុងទៅលើតម្រូវការភាពឯកជននិងសុវត្ថិភាពរបស់លោកអ្នក។ លោកអ្នកផ្លាស់ប្តូរគូកូនសោររបស់ខ្លួនបានកាន់តែញឹកញាប់ កូនសោរថ្មីនោះកាន់តែពិបាកក្នុងការបំបែក។ ប៉ុន្តែ រាល់ពេលដែលលោកអ្នកផ្លាស់ប្តូរគូកូនសោរ លោកអ្នកនឹងចាំបាច់ត្រូវផ្ញើកូនសោរសាធារណៈថ្មីទៅឱ្យបណ្តាដៃគូទំនាក់ទំនងរបស់លោកអ្នក និងពិនិត្យផ្ទៀងផ្ទាត់កូនសោរសាធារណៈនោះជាមួយពួកគេម្នាក់ៗ។

**ជំហានទី ៤**. **វាយបញ្ចូល**ចំនួនលេខដែលសមស្រប  បន្ទាប់មក **ជ្រើសយក**ឯកតាពេលវេលាដែលចង់បាន (*ថ្ងៃ*, *ខែ* ឬ *ឆ្នាំ*) ដែលជារយៈពេលដែលគូកូនសោនោះមានសុពលភាព។ 

**ជំហានទី៥**. **ចុច**លើ ![](/sbox/screen/thunderbird-en-1/74.png) ដើម្បីបើកផ្ទាំង Enigmail Confirm។

**ជំហានទី ៦**. លោកអ្នកនឹងត្រូវបានប្រាប់ឱ្យបង្កើតវិញ្ញាបនបត្រមួយ ដូចបង្ហាញនៅក្នុង *រូបភាព ១៧*។

**ជំហានទី ៧**. **ចុច**លើ ![](/sbox/screen/thunderbird-en-1/76.png) ដើម្បីបើកផ្ទាំង *Create & Save Revocation Certificate*(*បង្កើត&ថតទុកវិញ្ញាបនបត្រដកហូត*)។

**កំណត់សម្គាល់**៖ ប្រសិនបើលោកអ្នកដឹងថា ភាគីបដិបក្ខ ឬភាគីអាក្រក់មួយបានចូលប្រើកូនសោរឯកជនរបស់លោកអ្នកដោយគ្មានការអនុញ្ញាត ឬលោកអ្នកបានបាត់សិទ្ធិចូលប្រើកូនសោនេះ  លោកអ្នកអាចផ្ញើវិញ្ញាបនបត្រដកហូតទៅឱ្យដៃគូទំនាក់ទំនងរបស់លោកអ្នក ដើម្បីឱ្យពួកគេដឹងថា ពួកគេមិនគួរប្រើកូនសោរសាធារណៈដែលត្រូវគ្នានឹងកូនសោរឯកជនរបស់លោកអ្នកដែលមានបញ្ហានោះឡើយ។ ត្រូវចងចាំថា លោកអ្នកប្រហែលជាត្រូវការធ្វើកិច្ចការនេះផងដែរ ប្រសិនបើកុំព្យូទ័ររបស់លោកអ្នកត្រូវបានបាត់ លួច ឬរឹបអូស។ លោកអ្នកគួរតែថតចម្លងទុក និងការពារវិញ្ញាបនបត្រដកហូតរបស់លោកអ្នក។

**ជំហានទី ៨**. បើកចូលទៅកាន់ទីតាំងមានសុវត្ថិភាពមួយ ដើម្បីរក្សាទុកវិញ្ញាបនបត្រនោះ ដូចដែលបង្ហាញនៅក្នុងផ្ទាំងខាងក្រោមនេះ រួច**ចុច**លើ ![](/sbox/screen/thunderbird-en-1/78.png)។ បន្ទាប់មក លោកអ្នកនឹងត្រូវបានសុំឱ្យ**វាយបញ្ចូល**ឃ្លាសម្ងាត់ដែលលោកអ្នកបានភ្ជាប់ទំនាក់ទំនងជាមួយកូនសោរបង្កើតថ្មីរបស់លោកអ្នក។ 

![](/sbox/screen/thunderbird-en-1/77.png)

*រូបភាព ២២ ៖ Create & Save Revocation Certificate (បង្កើត&ថតទុកវិញ្ញាបនបត្រដកហូត)*

**ជំហានទី ៩**. **ចុច**លើ ![](/sbox/screen/thunderbird-en-1/35.png) ដើម្បីបញ្ចប់ដំណើរការបង្កើតគូកូនសោ និងវិញ្ញាបនបត្រដកហូត ហើយត្រឡប់ទៅផ្ទាំងខាងក្រោមនេះវិញ៖

![](/sbox/screen/thunderbird-en-1/79.png) 

*រូបភាព ២៣ ៖ ផ្ទាំង Enigmail Key Management (គ្រប់គ្រងកូនសោរបស់ Enigmail) ដែលបង្ហាញគូកូនសោនោះ*

**កំណត់សម្គាល់**៖ **ពិនិត្យមើល** ជម្រើស *Display All Keys by Default* (*បង្ហាញកូនសោរទាំងអស់ដោយស្វ័យប្រវត្ត*) ដើម្បីបង្ហាញគូកូនសោរទាំងអស់ និងគណនីពាក់ព័ន្ធរបស់ពួកវា។ ត្រូវប្រាកដថា លោកអ្នកស្ថិតនៅក្នុងបរិស្ថានមានសុវត្ថិភាព ដើម្បីធ្វើកិច្ចការនេះ។

បន្ទាប់ពីលោកអ្នកបង្កើតគូកូនសោររបស់លោកអ្នក និងវិញ្ញាបនបត្រពាក់ព័ន្ធរបស់វាបានដោយជោគជ័យរួចហើយ ឥឡូវនេះលោកអ្នករៀបចំរួចជាស្រេច ដើម្បីផ្លាស់ប្តូរកូនសោរសាធារណៈទៅវិញទៅមកជាមួយដៃគូទុកចិត្តម្នាក់។

### ៤.២.៣ របៀបកំណត់មុខងារឱ្យ Enigmail ប្រើជាមួយគណនីអ៊ីមែលរបស់លោកអ្នក ###

ដើម្បីឱ្យ **Enigmail** អាចប្រើបានជាមួយគណនីអ៊ីមែលជាក់លាក់មួយ ត្រូវអនុវត្តជំហានខាងក្រោមនេះ៖ 

**ជំហានទី ១**.  **ចុច**លើ ![](/sbox/screen/thunderbird-en-1/24a.png) ដើម្បីបង្ហាញ *ម៉ឺនុយ Thunderbird* (*Thunderbird Menu*) បន្ទាប់មក **ជ្រើសយក Options > Account Settings**។

**ជំហានទី ២**.  **ជ្រើសយក** ជម្រើស *OpenPGP Security* នៅក្នុងរបាខាង ដូចខាងក្រោមនេះ៖ 

![](/sbox/screen/thunderbird-en-1/80.png)

*រូបភាព ២៤ ៖ ផ្ទាំង Account Settings - OpenPGP Security (មុខងារកំណត់នៃគណនី - សុវត្ថិភាព OpenPGP)*

**ជំហានទី ៣**.  **ពិនិត្យមើល** ជម្រើស *Enable OpenPGP support* (*អនុញ្ញាតឱ្យប្រើបានជាមួយ OpenPGP*) បន្ទាប់មក **ជ្រើសយក** ជម្រើស *Use email address of this identity to identify OpenPGP key* (*ប្រើអាសយដ្ឋានអ៊ីមែលរបស់អត្តសញ្ញាណនេះ ដើម្បីកំណត់អត្តសញ្ញាណកូនសោរ OpenPGP*)។

**ជំហានទី ៤**.  **ចុច**លើ ![](/sbox/screen/thunderbird-en-1/35.png) ដើម្បីត្រឡប់ទៅកាន់ផ្ទាំងមេរបស់កម្មវិធី **Thunderbird** វិញ។ 

<a name="4.3"></a>
## ៤.៣ របៀបផ្លាស់ប្តូរកូនសោរសាធារណៈទៅវិញទៅមក ##

មុនពេលលោកអ្នកអាចចាប់ផ្តើមផ្ញើឱ្យគ្នាទៅវិញទៅមកនូវសារអ៊ីមែលដែលមានទម្រង់សម្ងាត់ លោកអ្នក និងដៃគូទំនាក់ទំនងរបស់លោកអ្នកត្រូវតែផ្លាស់ប្តូរកូនសោរសាធារណៈគ្នាទៅវិញទៅមក។ លោកអ្នកត្រូវតែបញ្ជាក់ផងដែរ អំពីសុពលភាពនៃកូនសោរណាមួយដែលលោកអ្នកទទួលយក ដោយបញ្ជាក់ថា វាពិតជារបស់អ្នកផ្ញើដែលអះអាងនោះពិតប្រាកដមែន។

### ៤.៣.១ របៀបផ្ញើកូនសោរសាធារណៈមួយដោយប្រើ Enigmail ###

ដើម្បីផ្ញើកូនសោសាធារណៈមួយដោយប្រើ**Enigmail**  ទាំងលោកអ្នក និងដៃគូទំនាក់ទំនងរបស់លោកអ្នក ត្រូវអនុវត្តជំហានខាងក្រោមនេះ៖

**ជំហានទី ១**. **បើកកម្មវិធី Thunderbird** បន្ទាប់មក **ចុច**លើ ![](/sbox/screen/thunderbird-en-1/81.png) ដើម្បីសរសេរសារថ្មីមួយ។

**ជំហានទី ២**. ជ្រើសយកជម្រើសម៉ឺនុយ **Enigmail > Attach My Public Key**។

**កំណត់សម្គាល់**៖ នៅក្នុងវិធីសាស្ត្រនេះ ផ្ទាំងរង **Attachments** (**ឯកសារភ្ជាប់**) មិនត្រូវបានបង្ហាញភ្លាមៗទេ។ វានឹងបង្ហាញភ្លាមៗបន្ទាប់ពីលោកអ្នកផ្ញើសារថ្មីនេះ។

ប្រសិនបើលោកអ្នកចង់ផ្ញើកូនសោរសាធារណៈផ្សេងមួយ ត្រូវ**ជ្រើសយក** ជម្រើសម៉ឺនុយ **Enigmail > Attach Public Key...** (**Enigmail > ភ្ជាប់កូនសោរសាធារណៈ...**) បន្ទាប់មក **ជ្រើសយក** កូនសោរដែលលោកអ្នកចង់ផ្ញើ។

![](/sbox/screen/thunderbird-en-1/82.png) 

*រូបភាព ២៥ ៖ ផ្ទាំង Write message (សរសេរសារ) ដែលបង្ហាញកូនសោសាធារណៈ ភ្ជាប់នៅក្នុងផ្ទាំងរង Attachments (ឯកសារភ្ជាប់)*

**ជំហានទី ៣**. **ចុច**លើ ![](/sbox/screen/thunderbird-en-1/83.png) ដើម្បីផ្ញើអ៊ីមែលរបស់លោកអ្នកដែលមានកូនសោរ     សាធារណៈរបស់លោកអ្នកភ្ជាប់ទៅជាមួយ។  

### ៤.៣.២ របៀបនាំចូលកូនសោសាធារណៈ ដោយប្រើ Enigmail ###

ទាំងលោកអ្នក និងដៃគូទំនាក់ទំនងរបស់លោកអ្នក នឹងត្រូវអនុវត្តជំហានដូចគ្នា នៅពេលនាំចូលកូនសោរសាធារណៈរបស់គ្នាទៅវិញទៅមក។

**ជំហានទី ១**. **ជ្រើសយក** និង **បើក** អ៊ីមែលដែលមានកូនសោរសាធារណៈរបស់ដៃគូទំនាក់ទំនងលោកអ្នក។ ឯកសារភ្ជាប់ នឹងលេចមកស្រដៀងនឹងរូបភាពខាងក្រោមនេះ៖
 ![](/sbox/screen/thunderbird-en-1/87.png)

**ជំហានទី ២**. **ចុច**លើឯកសារភ្ជាប់![](/sbox/screen/thunderbird-en-1/87a.png)ខាងលើ។ **Enigmail** ចាប់សញ្ញាបានថា សារមួយមានកូនសោរសាធារណៈមួយ ហើយវានឹងប្រាប់លោកអ្នកឱ្យនាំចូលកូនសោរនោះ ដូចខាងក្រោមនេះ៖

![](/sbox/screen/thunderbird-en-1/88.png)

*រូបភាព ២៦ ៖ ផ្ទាំង Enigmail Confirm អំពីការនាំចូលកូនសោរសាធារណៈ* 

**ជំហានទី ៣**. **ចុច**លើ ![](/sbox/screen/thunderbird-en-1/89.png) ដើម្បីនាំចូលកូនសោរសាធារណៈរបស់ដៃគូទំនាក់ទំនងលោកអ្នក។

ប្រសិនបើលោកអ្នកនាំចូលកូនសោរសាធារណៈនោះបានដោយជោគជ័យ សារមួយដែលដូចរូបភាពខាងក្រោមនេះនឹងលេចចេញមក៖

![](/sbox/screen/thunderbird-en-1/90.png)

*រូបភាព ២៧ ៖ ផ្ទាំងEnigmail Alert ដែលបង្ហាញកូនសោរសាធារណៈរបស់ដៃគូទំនាក់ទំនង*

ដើម្បីបញ្ជាក់ថា លោកអ្នកនាំចូលកូនសោរសាធារណៈរបស់ដៃគូទំនាក់ទំនងលោកអ្នកបានដោយជោគជ័យ ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក Enigmail > Key Management** ដើម្បីបង្ហាញផ្ទាំង *Enigmail Key Management* (*ផ្ទាំងគ្រប់គ្រងកូនសោរបស់ Enigmail*)ដូចខាងក្រោមនេះ៖

![](/sbox/screen/thunderbird-en-1/91.png)

*រូបភាព ២៨ ៖ ផ្ទាំង Enigmail Key Management (ផ្ទាំងគ្រប់គ្រងកូនសោរបស់ Enigmail) ដែលបង្ហាញកូនសោរសាធារណៈនាំចូលថ្មីមួយ* 

សូម**កត់សម្គាល់**ថា លោកអ្នកចាំបាច់ត្រូវជ្រើសយកជម្រើស *Display All Keys by Default* (*បង្ហាញកូនសោរទាំងអស់ដោយស្វ័យប្រវត្ត*) ដើម្បីអាចមើលឃើញកូនសោរទាំងនេះបាន។ 
<a name="4.4"></a>
## ៤.៤ របៀបផ្តល់សុពលភាព និងចុះហត្ថលេខា ឱ្យគូកូនសោរ ##

ជាចុងក្រោយ លោកអ្នកត្រូវតែពិនិត្យផ្ទៀងផ្ទាត់ថា កូនសោរនាំចូលនោះពិតជារបស់អ្នកដែលបានផ្ញើវាមកពិតប្រាកដមែន  បន្ទាប់មក ត្រូវបញ្ជាក់'សុពលភាព'របស់វា។ នេះគឺជាជំហានដ៏សំខាន់មួយ ដែលទាំងលោកអ្នក និងដៃគូទំនាក់ទំនងអ៊ីមែលរបស់លោកអ្នកគួរតែអនុវត្តតាម ចំពោះកូនសោរសាធារណៈនីមួយៗដែលលោកអ្នកបានទទួល។

### ៤.៤.១ របៀបផ្តល់សុពលភាពឱ្យគូកូនសោ ###

**ជំហានទី ១**. **ទាក់ទង**ដៃគូទំនាក់ទំនងរបស់លោកអ្នក តាមរយៈមធ្យោបាយទំនាក់ទំនងមួយចំនួនក្រៅពីអ៊ីមែល។ លោកអ្នកអាចប្រើទូរស័ព្ទ សារជាអក្សរ **Voice over Internet Protocol** (**VoIP**) ឬវិធីសាស្ត្រណាមួយផ្សេងទៀត ប៉ុន្តែលោកអ្នក **ត្រូវតែ**ប្រាកដដាច់ខាតថា លោកអ្នកពិតជាកំពុងនិយាយជាមួយដៃគូទំនាក់ទំនងពិតប្រាកដ។ ដូច្នេះ ការសន្ទនាជាសម្លេង ឬ    វីដេអូ និងការជួបមុខផ្ទាល់ គឺជាមធ្យោបាយល្អបំផុត ប្រសិនបើមធ្យោបាយទាំងនេះមានលក្ខណៈងាយស្រួល និងអាចរៀបចំបានដោយសុវត្ថិភាព។ 

**ជំហានទី ២**. ទាំងលោកអ្នក និងដៃគូទំនាក់ទំនងរបស់លោកអ្នក គួរតែពិនិត្យផ្ទៀងផ្ទាត់ 'ខ្សែលេខកូដសម្គាល់' ('fingerprints') របស់កូនសោសាធារណៈដែលលោកអ្នកបានផ្លាស់ប្តូរគ្នាទៅវិញទៅមក។ ខ្សែលេខកូដសម្គាល់ (fingerprint) គឺជាសេរ៊ីលេខ និងអក្សរដែលមានតែមួយ ដែលកំណត់អត្តសញ្ញាណឱ្យកូនសោរនីមួយៗ។ លោកអ្នកអាចប្រើផ្ទាំង **Enigmail** *Key Management* ដើម្បីមើលខ្សែលេខកូដសម្គាល់(fingerprint)របស់គូកូនសោរដែលលោកអ្នកបានបង្កើត និងកូនសោរសាធារណៈដែលលោកអ្នកបាននាំចូល។

 ដើម្បីមើលខ្សែលេខកូដសម្គាល់(fingerprint)របស់គូកូនសោរជាក់លាក់មួយ ត្រូវអនុវត្តជំហានខាងក្រោមនេះ៖ 

**ជំហានទី ១**. **ជ្រើសយក Enigmail > Key Management** បន្ទាប់មក **ចុចម៉ោសខាងស្តាំ**លើកូនសោរជាក់លាក់មួយ ដើម្បីបើកផ្ទាំងម៉ឺនុយ ដូចខាងក្រោមនេះ៖ 

![](/sbox/screen/thunderbird-en-1/92.png) 

*រូបភាព ២៩ ៖ ម៉ឺនុយ Enigmail Key Management ដែលមានមុខជម្រើស Key Properties ត្រូវបានជ្រើសយក*

**ជំហានទី ២**. **ជ្រើសយក** មុខជម្រើស *Key Properties* ដើម្បីបើកផ្ទាំងខាងក្រោមនេះ៖ 

![](/sbox/screen/thunderbird-en-1/93.png)

*រូបភាព ៣០ ៖ ផ្ទាំង Key Properties*

ដៃគូទំនាក់ទំនងរបស់លោកអ្នក គួរតែអនុវត្តជំហានទាំងនេះឡើងវិញ។ ដើម្បីបញ្ជាក់ខ្សែលេខកូដសម្គាល់ (fingerprint) ត្រូវអានខ្សែលេខកូដសម្គាល់(fingerprint)នៃកូនសោររបស់លោកអ្នកទៅឱ្យដៃគូទំនាក់ទំនងរបស់លោកអ្នក ហើយឱ្យពួកគេផ្ទៀងផ្ទាត់ថា ខ្សែលេខកូដសម្គាល់(fingerprint)ដែលពួកគេមើលឃើញនៅលើកូនសោរសាធារណៈរបស់លោកអ្នកដែលពួកគេបានទទួល គឺដូចគ្នា។ បន្ទាប់មក ត្រូវឱ្យដៃគូទំនាក់ទំនងរបស់លោកអ្នកធ្វើដូចគ្នាសម្រាប់ខ្សែលេខកូដសម្គាល់(fingerprint)នៃកូនសោររបស់ពួកគេ។ ប្រសិនបើ ខ្សែលេខកូដសម្គាល់(fingerprint)មិនដូចគ្នាទេនោះ ត្រូវធ្វើការផ្លាស់ប្តូរកូនសោរសាធារណៈគ្នាម្តងទៀត និងអនុវត្តដំណើរការផ្តល់សុពលភាពឡើងវិញ។

**កំណត់សម្គាល់**៖ ខ្សែលេខកូដសម្គាល់(fingerprint)ផ្ទាល់ មិនមែនជាការសម្ងាត់ទេ ហើយអាចថតទុកសម្រាប់ធ្វើការផ្ទៀងផ្ទាត់លើកក្រោយទៀតបាន អាស្រ័យទៅតាមភាពងាយស្រួលរបស់លោកអ្នក។

### ៤.៤.២ របៀបចុះហត្ថលេខាលើកូនសោសាធារណៈ ដែលមានសុពលភាព ###

បន្ទាប់ពីលោកអ្នកបានពិនិត្យផ្ទៀងផ្ទាត់កូនសោរជាក់លាក់របស់ដៃគូទំនាក់ទំនងហើយ លោកអ្នកអាច*ចុះហត្ថលេខា*លើវា ដើម្បីបញ្ជាក់ថា លោកអ្នកចាត់ទុកថា កូនសោនេះមានសុពលភាព។
ការចុះហត្ថលេខាលើកូនសោរ អាចបើកបង្ហាញការភ្ជាប់ទំនាក់ទំនងរវាងលោកអ្នកនិងដៃគូទំនាក់ទំនងរបស់លោកអ្នក នៅពេលលោកអ្នកផ្ញើកូនសោរជាប់ហត្ថលេខានេះទៅនរណាម្នាក់ផ្សេងទៀត ឬនាំចេញកូនសោរជាប់ហត្ថលេខានោះទៅឱ្យកុំព្យូទ័របម្រើរបស់កូនសោរ។ ដើម្បីបង្ការបញ្ហានេះកុំឱ្យកើតឡើង  ជានិច្ចកាលត្រូវជ្រើសយកជម្រើស*Local signature* (ហត្ថលេខាមូលដ្ឋាន) ដែលស្ថិតនៅខាងក្រោម។

 ដើម្បីចុះហត្ថលេខាលើកូនសោរសាធារណៈដែលមានសុពលភាពត្រឹមត្រូវមួយ  ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក Enigmail > Key Management** ដើម្បីបើកផ្ទាំង *Key Management*។

**ជំហានទី ២**. **ចុចម៉ោសខាងស្តាំ**លើកូនសោរសាធារណៈរបស់ដៃគូទំនាក់ទំនងរបស់លោកអ្នកនៅក្នុងផ្ទាំង *Key Management* (សូមមើលរូបភាព ២៩ ខាងលើ) រួច **ជ្រើសយក** ជម្រើស *Sign Key* (*ចុះហត្ថលេខាលើកូនសោរ*) នៅលើម៉ឺនុយនោះ ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/94.png)

*រូបភាព ៣១ ៖ ផ្ទាំង Enigmail - Sign Key (Enigmail - ចុះហត្ថលេខាលើកូនសោរ)*

**ជំហានទី ៣**. **ពិនិត្យមើល** ជម្រើស *I have done very careful checking* (*ខ្ញុំបានធ្វើការពិនិត្យយ៉ាងប្រុងប្រយ័ត្ន*)  រួច **ជ្រើសយក** *Local signature (cannot be exported)*( *ហត្ថលេខាមូលដ្ឋាន (មិនអាចនាំចេញបានទេ)*) បន្ទាប់មក **ចុច**លើ ![](/sbox/screen/thunderbird-en-1/35.png) ដើម្បីចុះហត្ថលេខាលើកូនសោរសាធារណៈរបស់ដៃគូទំនាក់ទំនងលោកអ្នក។ លោកអ្នកអាចនឹងត្រូវបានសុំឱ្យផ្តល់ពាក្យសម្ងាត់ទៅឱ្យកូនសោរឯកជនរបស់លោកអ្នក។ 

#### ៤.៤.៣ របៀបគ្រប់គ្រងគូកូនសោររបស់លោកអ្នក ####

ផ្ទាំង *Enigmail Key Management* (*ផ្ទាំងគ្រប់គ្រងកូនសោរបស់ Enigmail*) ត្រូវបានប្រើដើម្បីបង្កើត ផ្តល់សុពលភាព និងចុះហត្ថលេខាឱ្យគូកូនសោរផ្សេងៗ។ ប៉ុន្តែ លោកអ្នកអាចនឹងអនុវត្តកិច្ចការផ្សេងទៀតផងដែរ ទាក់ទងទៅនឹងការគ្រប់គ្រងកូនសោរក្នុងចំណោមគូកូនសោរទាំងនោះ (សូមមើលរូបភាព ២៩ ខាងលើ)៖

- **Manage User IDs** (**គ្រប់គ្រងអត្តសញ្ញាណអ្នកប្រើប្រាស់**) អនុញ្ញាតឱ្យលោកអ្នកអាចភ្ជាប់អាសយដ្ឋានអ៊ីមែលលើសពីមួយ ទៅគូកូនសោរទោលមួយ។
- **Change Expiration Date** (**ផ្លាស់ប្តូរកាលបរិច្ឆេទផុតកំណត់**) អនុញ្ញាតឱ្យលោកអ្នកអាចផ្លាស់ប្តូរកាលបរិច្ឆេទផុតកំណត់នៃគូកូនសោររបស់លោកអ្នក។
- **Change Passphrase**(**ផ្លាស់ប្តូរឃ្លាសម្ងាត់**) អនុញ្ញាតឱ្យលោកអ្នកអាចផ្លាស់ប្តូរឃ្លាសម្ងាត់ការពារគូកូនសោររបស់លោកអ្នក។
- **Generate & Save Revocation Certificate** (**បង្កើត & ថតទុកវិញ្ញាបនបត្រដកហូត**)  អនុញ្ញាតឱ្យលោកអ្នកអាចបង្កើត វិញ្ញាបនបត្រដកហូតថ្មីមួយ ប្រសិនបើលោកអ្នកបានបាត់ ឬច្រឡំដាក់ខុសកន្លែងនូវវិញ្ញាបនបត្រដកហូតដែលលោកអ្នកបានបង្កើតលើកមុន។

<a name="4.5"></a>
## ៤.៥ របៀបបម្លែង និងស្រាយទម្រង់សម្ងាត់សារអ៊ីមែល ##

**ចំណុចសំខាន់**៖ ក្បាលរបស់សារអ៊ីមែល (ដែលមាន *Subject* (*ប្រធានបទ*) និងអ្នកទទួលគោលដៅ រួមទាំងព័ត៌មានដែលស្ថិតនៅក្នុងប្រអប់វាយអក្សរ *To*, *CC* និង *BCC*) *មិនអាច* បន្លែងជាទម្រង់សម្ងាត់បានទេ ហើយនឹងត្រូវបានផ្ញើចេញក្នុងទម្រង់ជាអក្សរធម្មតា។ ដើម្បីធានាភាពឯកជន និងសុវត្ថិភាពនៃការផ្ញើអ៊ីមែលឱ្យគ្នាទៅវិញទៅមករបស់លោកអ្នក ប្រធានបទនៃអ៊ីមែលរបស់លោកអ្នកគួរតែរក្សាកុំឱ្យមានលក្ខណៈបរិយាយ ដើម្បីកុំឱ្យបែកធ្លាយព័ត៌មានរសើប។ លើសពីនេះទៅទៀត លោកអ្នកគួរតែដាក់អាសយដ្ឋានអ៊ីមែលទាំងអស់នៅក្នុងប្រអប់វាយអក្សរ *BCC* នៅពេលផ្ញើអ៊ីមែលទៅកាន់ក្រុមដៃគូទំនាក់ទំនង។

នៅពេលបម្លែងជាទម្រង់សម្ងាត់នូវសារអ៊ីមែលដែលមានឯកសារភ្ជាប់ យើងខ្ញុំសូមណែនាំយ៉ាងមុតមាំឱ្យប្រើជម្រើស**PGP/MIME**  ព្រោះជម្រើសនេះនឹងជួយពង្រីកដែនបម្លែងជាទម្រង់សម្ងាត់ ឱ្យរួមបញ្ចូលគ្រប់ទាំងឯកសារនិងឈ្មោះឯកសារដែលមានភ្ជាប់ជាមួយអ៊ីមែលរបស់លោកអ្នក។

សូមកត់សម្គាល់ថា រាល់អ៊ីមែលមានទម្រង់សម្ងាត់ទាំងអស់ដែលលោកអ្នកផ្ញើចេញដោយប្រើកម្មវិធីThunderbird/Enigmail/GnuPG ជាស្វ័យប្រវត្តត្រូវបានបម្លែងជាទម្រង់សម្ងាត់ទៅកូនសោររបស់លោកអ្នក ដោយអមជាមួយអ្នកទទួលគោលដៅនៃអ៊ីមែលនេះ ដើម្បីឱ្យលោកអ្នកអាចស្រាយទម្រង់សម្ងាត់អ៊ីមែលនេះនៅក្នុងថតឯកសារអ៊ីមែលផ្ញើចេញរបស់លោកអ្នក។

### ៤.៥.១ របៀបបម្លែងសារជាទម្រង់សម្ងាត់ ###

បន្ទាប់ពីលោកអ្នកនិងដៃគូទំនាក់ទំនងរបស់លោកអ្នកនាំចូល  ផ្តល់សុពលភាព និងចុះហត្ថលេខាឱ្យកូនសោសាធារណៈរបស់គ្នាទៅវិញទៅមកបានដោយជោគជ័យរួចហើយ  លោកអ្នករៀបចំរួចជាស្រេចដើម្បីចាប់ផ្តើមផ្ញើសារដែលមានទម្រង់សម្ងាត់ និងស្រាយទម្រង់សម្ងាត់សារដែលទទួលបាន។

ដើម្បីបម្លែងជាទម្រង់សម្ងាត់នូវខ្លឹមសារនៃសារអ៊ីមែលរបស់លោកអ្នក ទៅកាន់ដៃគូទំនាក់ទំនងរបស់លោកអ្នក ត្រូវអនុវត្តជំហានខាងក្រោមនេះ៖

**ជំហានទី ១**. **បើក**កម្មវិធី **Thunderbird** រួច **ចុច**លើ ![](/sbox/screen/thunderbird-en-1/81.png) ដើម្បីសរសេរអ៊ីមែល។

**ជំហានទី ២**. ដើម្បីបម្លែងសារជាទម្រង់សម្ងាត់ ត្រូវ**ចុច**លើ *Enigmail -> Message will not be encrypted*(*Enigmail -> សារនឹងមិនត្រូវបានបម្លែងជាទម្រង់សម្ងាត់ទេ*) ហើយ **ជ្រើសយក** *Force Encryption*(*បង្ខំឱ្យបម្លែងជាទម្រង់សម្ងាត់*) ដូចដែលបង្ហាញនៅក្នុងរូបភាពខាងក្រោមនេះ៖

![](/sbox/screen/thunderbird-en-1/84.png) 

*រូបភាព ៣៣ ៖ ជម្រើសForce Encryption (បង្ខំឱ្យបម្លែងជាទម្រង់សម្ងាត់)*

**ជំហានទី ៣**. ដើម្បីចុះហត្ថលេខាលើសារ ត្រូវ**ចុច**លើ *Enigmail -> Message will not be signed* (*Enigmail -> សារនឹងមិនត្រូវបានចុះហត្ថលេខាទេ*) ហើយ **ជ្រើសយក** *Force Sign*(*បង្ខំឱ្យចុះហត្ថលេខា*)។

**កំណត់សម្គាល់**៖ ដើម្បីពិនិត្យផ្ទៀងផ្ទាត់ថា សាររបស់លោកអ្នកនឹងត្រូវបានបម្លែងជាទម្រង់សម្ងាត់ និងចុះហត្ថលេខា ត្រូវពិនិត្យឱ្យឃើញថា រូបសញ្ញាពីរខាងក្រោមនេះត្រូវបាន**រំលេចបង្ហាញ** នៅជ្រុងខាងស្តាំខាងក្រោមនៃផ្ទាំងសារ ដូចរូបភាពខាងក្រោមនេះ៖

![](/sbox/screen/thunderbird-en-1/85.png) 

*រូបភាព ៣៤ ៖ ការបម្លែងជាទម្រង់សម្ងាត់ និងការចុះហត្ថលេខា កំពុងមានដំណើរការ*

**ជំហានទី ៤**. **ចុច**លើ ![](/sbox/screen/thunderbird-en-1/83.png) ដើម្បីផ្ញើសារនេះ។ លោកអ្នកអាចនឹងត្រូវបានទាររកពាក្យសម្ងាត់ ដើម្បីប្រើកូនសោឯកជនរបស់លោកអ្នកចុះហត្ថលេខាលើសារនោះ។

**ជំហានទី ៥ (អាចមានឬអត់ក៏បាន)**. ប្រសិនបើលោកអ្នកកំពុងភ្ជាប់ឯកសារណាមួយជាមួយសាររបស់លោកអ្នក លោកអ្នកអាចនឹងចាំបាច់ត្រូវ**ជ្រើសយក** ជម្រើស*Encrypt/sign message as a whole and send it using PGP/MIME* (*បម្លែងទម្រង់សម្ងាត់/ចុះហត្ថលេខានូវសារទាំងមូល ហើយផ្ញើវាដោយប្រើ PGP/MIME*) រួច **ចុច**លើប៊ូតុង OK នៅក្នុងផ្ទាំងខាងក្រោមនេះ៖ 

 ![](/sbox/screen/thunderbird-en-1/86.png) 

*រូបភាព ៣៥ ៖ ផ្ទាំង Enigmail Prompt*

**កំណត់សម្គាល់៖ នៅពេលលោកអ្នក*បម្លែងឯកសារភ្ជាប់នីមួយៗជាទម្រង់សម្ងាត់ដាច់ដោយឡែកពីគ្នា* (ជម្រើសទីពីរនៅក្នុងរូបភាព ៣៥ ខាងលើ)  ឈ្មោះរបស់ឯកសារភ្ជាប់ទាំងនោះមិនត្រូវបានបម្លែងជាទម្រង់សម្ងាត់ទេ ហើយកំពុងត្រូវបានផ្ញើក្នុងទម្រង់ជាអក្សរធម្មតា! ចំណុចនេះអាចនាំឱ្យមានការបែកធ្លាយព័ត៌មានរសើប! ការប្រើPGP/MIME អាចធានាថា គ្រប់អត្ថបទ ឯកសារភ្ជាប់ និងឈ្មោះរបស់អ៊ីមែល ត្រូវបានបម្លែងជាទម្រង់សម្ងាត់និងត្រូវបានលាក់កំបាំង។**

### ៤.៥.២ របៀបស្រាយទម្រង់សម្ងាត់សារ ###

នៅពេលលោកអ្នកទទួលបាននិងបើកសារមួយដែលមានទម្រង់សម្ងាត់  **Enigmail/OpenPGP** ជាស្វ័យប្រវត្តនឹងសាកល្បងស្រាយទម្រង់សម្ងាត់សារនោះនៅពេលលោកអ្នកទទួលបាន និងបើកវា។ ប្រសិនបើវាមិនធ្វើដូចនេះទេ  ត្រូវជ្រើសយកប៊ូតុង *Decrypt* (*ស្រាយទម្រង់សម្ងាត់*)។ 
វានឹងបើកផ្ទាំងខាងក្រោមនេះ៖

![](/sbox/screen/thunderbird-en-1/96.png)

*រូបភាព ៣៦ ៖ The Enigmail Prompt - Please type in your OpenPGP passphrase or your SmartCard PIN (Enigmail Prompt - សូមវាយបញ្ចូលឃ្លាសម្ងាត់ OpenPGP របស់លោកអ្នក ឬលេខកូដ SmartCard PIN របស់លោកអ្នក)*

**ជំហានទី ១**. **វាយបញ្ចូល**ឃ្លាសម្ងាត់របស់លោកអ្នក ដូចបង្ហាញក្នុងរូបភាពខាងលើ។

បន្ទាប់ពីលោកអ្នកបានវាយបញ្ចូលឃ្លាសម្ងាត់កូនសោរឯកជនរបស់លោកអ្នករួចហើយ សារនោះត្រូវបានស្រាយទម្រង់សម្ងាត់ និងបង្ហាញដូចខាងក្រោមនេះ៖

![](/sbox/screen/thunderbird-en-1/97.png)

*រូបភាព ៣៧ ៖ សារថ្មីដែលទើបស្រាយទម្រង់សម្ងាត់ នៅក្នុងផ្ទាំងរងបង្ហាញសារ*

ឥឡូវនេះ លោកអ្នកស្រាយទម្រង់សម្ងាត់សារនោះបានដោយជោគជ័យ។ ដោយអនុវត្តឡើងវិញនូវជំហានដែលបរិយាយនៅក្នុងផ្នែក **៤.៥ របៀបបម្លែងទម្រង់សម្ងាត់និងស្រាយទម្រង់សម្ងាត់សារអ៊ីមែល**  នៅរៀងរាល់ពេលដែលលោកអ្នក និងដៃគូទំនាក់ទំនងរបស់លោកអ្នកផ្លាស់ប្តូរសារគ្នាទៅវិញទៅមក  លោកអ្នកអាចរក្សាបានបណ្តាញទំនាក់ទំនងមួយដែលមានលក្ខណៈឯកជននិងមានការបញ្ជាក់អត្តសញ្ញាណ  ដោយមិនគិតពីអ្នកដែលប្រហែលជាកំពុងព្យាយាមពិនិត្យតាមដានការផ្ញើអ៊ីមែលឱ្យគ្នារបស់លោកអ្នក។

### ៤.៥.៣ ការពង្រីកជម្រើសសុវត្ថិភាព ###

នៅពេលប្រើ *Enigmail និង GnuPG* ដើម្បីធានាសុវត្ថិភាពភាពឯកជនរបស់លោកអ្នក  គឺជាការសំខាន់ណាស់ដែលត្រូវធានាថា  អ៊ីមែលដែលលោកអ្នកផ្ញើ**នីមួយៗ**ត្រូវបានបម្លែងជាទម្រង់សម្ងាត់។ ចំណុចនេះរាប់បញ្ចូលជាពិសេសទាំង បណ្តាសេចក្តីឆ្លើយតបទៅកាន់អ៊ីមែលទម្រង់សម្ងាត់ សេចក្តីព្រាងរបស់អ៊ីមែលដែលលោកអ្នកចង់បម្លែងជាទម្រង់សម្ងាត់ និងសម្រង់ពីអ៊ីមែលដែលត្រូវបានបម្លែងជាទម្រង់សម្ងាត់ពីមុន។

**ជានិច្ចកាលត្រូវបើកដំណើរការមុខងារបម្លែងសារជាទម្រង់សម្ងាត់ (ដូចដែលបង្ហាញនៅក្នុងផ្នែក *៤.៥.១ របៀបបម្លែងសារជាទម្រង់សម្ងាត់* នៅខាងលើ) មុនពេលលោកអ្នកចាប់ផ្តើមសរសេរសារ**។ ក្នុងរបៀបនេះ លោកអ្នកត្រូវប្រាកដថា សំណៅព្រាងរបស់សារ នឹងត្រូវបានសរសេរទៅកាន់កុំព្យូទ័របម្រើអ៊ីមែល តែក្នុងទម្រង់សម្ងាត់ប៉ុណ្ណោះ។

យើងខ្ញុំសូមណែនាំយ៉ាងមុតមាំផងដែរ ឱ្យ**កំណត់មុខងារ Enigmail ឱ្យប្រាប់លោកអ្នកជាមុន នៅមុនពេលផ្ញើអ៊ីមែលដែលមិនមានទម្រង់សម្ងាត់**។ 
ជំហានអនុវត្តន៍ខាងក្រោមនេះ បង្ហាញពីរបៀបធ្វើកិច្ចការនេះ៖

**ជំហានទី ១**. **ចុច**លើ ម៉ឺនុយ *Enigmail > Preferences* បន្ទាប់មក **ជ្រើសយក** ស្លាកផ្ទាំង *Sending*។

**ជំហានទី ២**. **ជ្រើសយក** ពីផ្នែក *Confirm before sending* (*បញ្ជាក់មុនពេលផ្ញើ*) នូវជម្រើស *If unencrypted* (*ប្រសិនបើមិនត្រូវបានបម្លែងជាទម្រង់សម្ងាត់*) បន្ទាប់មក ចុចលើ OK 

![](/sbox/screen/thunderbird-en-1/99.png)

*រូបភាព ៣៨ ៖ ផ្ទាំង Enigmail Preferences - Confirm before sending (Enigmail Preferences - បញ្ជាក់មុនពេលផ្ញើ)*

សម្រាប់អ៊ីមែលនីមួយៗដែលមិនមានទម្រង់សម្ងាត់ដែលលោកអ្នកផ្ញើចេញឥឡូវនេះ  លោកអ្នកនឹងត្រូវបានប្រាប់ជាមុនថា អ៊ីមែលនឹងត្រូវបានផ្ញើចេញ ក្នុងទម្រង់មិនសម្ងាត់ ដូចដែលបង្ហាញនៅក្នុងរូបភាពខាងក្រោមនេះ។ ប្រសិនបើលោកអ្នកមានបំណងចង់ផ្ញើអ៊ីមែលនេះក្នុងទម្រង់សម្ងាត់  ត្រូវ**ចុច**លើ់ *Cancel* រួច ត្រូវអនុវត្តជំហានដែលមាននៅក្នុងផ្នែក ៤.៥.១ ខាងលើ។
 
![](/sbox/screen/thunderbird-en-1/98.png)

*រូបភាព ៣៩ ៖ ផ្ទាំង Enigmail Confirm (ផ្ទាំងបញ្ជាក់របស់ Enigmail)*

**សូមកត់សម្គាល់ម្តងទៀតថា** *ប្រអប់វាយអក្សរ Subject, To, CC* និង *BCC* គឺ **មិន**ត្រូវបានបម្លែងជាទម្រង់សម្ងាត់ទេ។




---

lang: km
community: guide
type: tools
legacy: True
child: True
os: windows
weight: 6
depth: 3
title: FAQ

---

## ៧. សំណួរដែលសួរញឹកញាប់  ##

<div class="background" markdown="1"> 
***សំណួរ ៖ តើមានអ្វីកើតឡើង ប្រសិនបើខ្ញុំបញ្ចូលតែមុខងារបន្ថែម Enigmail ប៉ុន្តែមិនបញ្ចូលកម្មវិធី GnuPG?***

***ចម្លើយ** ៖ **Enigmail** នឹងគ្រាន់តែមិនដំណើរការបានប៉ុណ្ណោះ។ កម្មវិធី **GnuPG** គឺជាអ្នកផ្តល់ម៉ាស៊ីនបម្លែងទម្រង់សម្ងាត់ដែល **Enigmail** ប្រើ។*

***សំណួរ ៖ តើមានគណនីអ៊ីមែលប៉ុន្មាន ដែលខ្ញុំអាចបង្កើតនៅក្នុងកម្មវិធី Thunderbird?***

***ចម្លើយ** ៖ បានច្រើនតាមដែលលោកអ្នកចង់បាន! **Thunderbird** គឺជាកម្មវិធីគ្រប់គ្រងអ៊ីមែលមួយ ហើយអាចគ្រប់គ្រងគណនីអ៊ីមែលបាន២០គណនី ឬច្រើនជាងនេះបានដោយងាយ!* 

***សំណួរ៖ មិត្តរបស់ខ្ញុំមានគណនីអ៊ីមែល Riseup មួយ និង Gmail មួយ។ តើខ្ញុំគួរបញ្ចុះបញ្ចូលឱ្យគាត់បញ្ចូលកម្មវិធី Thunderbird, Enigmail និង GnuPG ដែរឬទេ?*** 

***ចម្លើយ**៖ នោះប្រហែលជាការប្រសើរបំផុត។ លោកអ្នកគ្រាន់តែប្រាកដថា គាត់កំណត់មុខងារសុវត្ថិភាពទាំងអស់របស់គាត់ដូចគ្នាបេះបិទទៅនឹងអ្វីដែលលោកអ្នកបានកំណត់។ បន្ទាប់មក លោកអ្នកនិងគាត់នឹងមានមធ្យោបាយទាក់ទងគ្នាមួយដែលមានប្រសិទ្ធភាពបំផុតនៅក្នុងផ្នែកភាពឯកជននិងសុវត្ថិភាព!*

***សំណួរ៖ សូមរំឭកខ្ញុំម្តងទៀតថា តើផ្នែកណាខ្លះរបស់សារអ៊ីមែល ដែល Enigmail បម្លែងជាទម្រង់សម្ងាត់?***

***ចម្លើយ**៖ **Enigmail** បម្លែងទម្រង់ជាសម្ងាត់នូវអ្វីៗដែលមាននៅក្នុងសារ។ វាមិនបម្លែងជាទម្រង់សម្ងាត់ នូវជួរបន្ទាត់ប្រធានបទរបស់សារ អាសយដ្ឋានអ៊ីមែលរបស់លោកអ្នក ឬឈ្មោះដែលលោកអ្នកជ្រើសរើសដើម្បីបញ្ចូលជាមួយគណនីអ៊ីមែលទេ។ ដូច្នេះ ប្រសិនបើលោកអ្នកកំពុងព្យាយាមផ្ញើសារសម្ងាត់មួយ ត្រូវប្រាកដថា ជួរប្រធានបទមិនបានធ្វើឱ្យលោកអ្នកបាត់បង់ការប្រុងប្រយ័ត្ន! ហើយ ប្រសិនបើលោកអ្នកចង់រក្សាអនាមិកភាពរបស់ខ្លួន ត្រូវជៀសវាងបង្ហាញឬប្រើឈ្មោះពិតរបស់លោកអ្នក នៅពេលលោកអ្នកបង្កើតគណនីអ៊ីមែលរបស់លោកអ្នក។* 

***សំណួរ៖ ខ្ញុំនៅតែមិនទាន់យល់ អំពីគោលបំណងនៃការចុះហត្ថលេខាលើសាររបស់ខ្ញុំជាលក្ខណៈឌីជីតថល។***

***ចម្លើយ**៖ ហត្ថលេខាឌីជីតថល បង្ហាញបញ្ជាក់បានថា លោកអ្នកគឺជាអ្នកផ្ញើសារពិតប្រាកដ  ហើយសារនោះមិនត្រូវបានលួចកែនៅតាមផ្លូវបញ្ជូនទិន្នន័យទៅកាន់អ្នកទទួលសារគោលដៅរបស់លោកអ្នកឡើយ។ សូមគិតថា វាគឺជាទម្រង់អេឡិកត្រូនិកនៃត្រាក្រមួនដែលបោះលើស្រោមសំបុត្រមួយ ដែលក្នុងស្រោមសំបុត្រនោះមានសំបុត្រដ៏សំខាន់មួយ។*

</div>


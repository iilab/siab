

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install, Register and Configure avast!

---

បញ្ជីផ្នែកដែលមាននៅក្នុងទំព័រនេះ៖

- [**២.០ របៀបបញ្ចូលកម្មវិធី avast!**](#2.0)
- [**២.១ របៀបចុះឈ្មោះកម្មវិធី avast!**](#2.1)
- [**២.២ លុបចោលការជ្រើសយកជម្រើសចូលរួមក្នុងសហគមន៍ Avast!**](#2.2)
- [**២.៣ ការកំណត់មុខងារទៅតាមតម្រូវការ**](#2.3)
 - [**២.៣.១ SSL Scanning of Email Connections**](#2.3.1)
 - [**២.៣.២ បិទសម្លេងVoiceover**](#2.3.2)

<a name="2.0"></a>
### ២.០ របៀបបញ្ចូលកម្មវិធី avast! ###

**ជំហានទី ១**. **ចុចពីរដងផ្ទួនៗលើ**![](/sbox/screen/avast-en-1/01.png)។ ផ្ទាំង *Open File - Security Warning* ឬការព្រមានអំពីសុវត្ថិភាព អាចនឹងលេចចេញមក។ ប្រសិនបើវាលេចចេញមក ត្រូវ **ចុច** លើ *Yes* ដើម្បីបើកផ្ទាំង *avast! Installation* ឬ ដំណើរការបញ្ចូលកម្មវិធី avast! ដូចខាងក្រោម៖ 


![](/sbox/screen/avast-en-1/03.png)

*រូបភាព ១ ៖ ផ្ទាំងដំណើរការបញ្ចូលកម្មវិធីប្រឆាំងមេរោគឥតគិតថ្លៃ - avast!)*


**ជំហានទី ២**. **កុំជ្រើសយក** *Yes, install Dropbox* ដែលបង្ហាញនៅក្នុង *រូបភាព ១* ហើយ **ចុច**លើ ![](/sbox/screen/avast-en-1/04.png)

កំណត់សម្គាល់៖ ការជ្រើសយក *Custom installation* ឬការបញ្ចូលកម្មវិធីទៅតាមតម្រូវការ នឹងអនុញ្ញាតឱ្យលោកអ្នកអាចផ្លាស់ប្តូរការកំណត់ភាសាសម្រាប់កម្មវិធី avast របស់លោកអ្នក។ បើមិនដូចនេះទេ លោកអ្នកអាចប្រើ *Regular installation* ឬការបញ្ចូលកម្មវិធីតាមធម្មតាបាន។

**ជំហានទី ៣**. ទទួលយកការរក្សាឯកសារបញ្ចូលកម្មវិធី ដែលផ្តល់ជាស្វ័យប្រវត្តដោយកម្មវិធី រូច **ចុច**លើ  ![](/sbox/screen/avast-en-1/05.png) ដើម្បីបើកផ្ទាំងខាងក្រោម៖


![](/sbox/screen/avast-en-1/06.png)

*រូបភាព ២ ៖ ផ្ទាំង 'តើសមាសធាតុអ្វីខ្លះដែលលោកអ្នកចង់បញ្ចូល?'*    


**ជំហានទី ៤**. **ជ្រើសយក**ភាសាមួយ ហើយទទួលយក តាមគ្រប់ការកំណត់ផ្សេងទៀតទាំងអស់ ដែលផ្តល់ជាស្វ័យប្រវត្តដោយកម្មវិធី រួច **ចុច** លើ ![](/sbox/screen/avast-en-1/05.png)

**ជំហានទី ៥**. បន្ទាប់ពីអានកិច្ចព្រមព្រៀងអំពីអាជ្ញាប័ណ្ណរួច ត្រូវ **ចុច** លើ ![](/sbox/screen/avast-en-1/05.png) នៅផ្ទាំង *Please Do Not Skip - Read it Carefully* ឬ (សូមកុំរំលងឱ្យសោះ - សូមអានវាដោយយកចិត្តទុកដាក់) ដើម្បីចាប់ផ្តើមដំណើរការបញ្ចូលកម្មវិធី។ ជម្រើស *opt-out* នឹងត្រូវបានពិភាក្សាតាមក្រោយនៅក្នុងជំពូកនេះ។

![](/sbox/screen/avast-en-1/07.png)

*រូបភាព ៣ ៖ ផ្ទាំងបញ្ចូលកម្មវិធី*


**ជំហានទី ៦**.  **ចុច**លើ ![](/sbox/screen/avast-en-1/08.png) ដើម្បីបញ្ចប់ការបញ្ចូលកម្មវិធី។ **avast!** នឹងចាប់ផ្តើមដំណើរការស្គែនរហ័សមួយចំពោះកុំព្យូទ័ររបស់លោកអ្នក ដូចដែលបង្ហាញនៅខាងក្រោម៖

![](/sbox/screen/avast-en-1/09.png)

*រូបភាព ៤ ៖ !avast quick scan ឬ ដំណើរការស្គែនរហ័សរបស់ !avast*

*កំណត់សម្គាល់*៖ សូមមើលផ្នែក ៤.៧ របៀបដោះស្រាយបញ្ហាមេរោគ ប្រសិនបើ !avast រកឃើញឯកសារឆ្លងមេរោគ ក្នុងអំឡុងដំណើរការស្គែនរហ័ស ដែលបង្ហាញនៅក្នុង*រូបភាព ៤*

នៅពេលការស្គែនរហ័សបានបញ្ចប់ គេហទំព័ររបស់ **!avast** នឹងបង្ហាញផ្ទាំងខាងក្រោមនេះ។ ឥឡូវនេះ លោកអ្នកបានបញ្ចប់ការបញ្ចូលកម្មវិធី **!avast** ហើយ។

![](/sbox/screen/avast-en-1/10.png)

*រូបភាព ៥ ៖ សូមអរគុណសម្រាប់ការបញ្ចូលកម្មវិធី !Avast Free Antivirus*


  **ចំណុចសំខាន់**៖ លោកអ្នក *ត្រូវតែ* ចុះឈ្មោះសំណៅកម្មវិធីរបស់លោកអ្នកនេះ ដើម្បីធានាថា ម៉ាស៊ីនកម្មវិធី ការកំណត់មេរោគ និងកម្មវិធីខ្លួនឯងផ្ទាល់ ត្រូវបានធ្វើបច្ចុប្បន្នភាពយ៉ាងទៀងទាត់។ ចំណុចនេះ នឹងមានបរិយាយនៅក្នុងផ្នែកបន្ទាប់។


<a name="2.1"></a>
### ២.១ របៀបចុះឈ្មោះកម្មវិធី avast! ###

**កំណត់សម្គាល់**៖ ប្រសិនបើលោកអ្នកមិនចុះឈ្មោះសំណៅកម្មវិធី **avast!** របស់លោកអ្នកទេ វានឹងឈប់ដំណើរការនៅបន្ទាប់ពីរយៈពេល៣០ថ្ងៃ។ លោកអ្នកត្រូវតែភ្ជាប់សេវាអ៊ីនធើរណែត ដើម្បីចុះឈ្មោះសំណៅកម្មវិធី **avast!**។

ដើម្បីចុះឈ្មោះសំណៅកម្មវិធី **avast!** របស់លោកអ្នក ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/avast-en-1/11.png) នៅក្នុង*រូបភាព ៥*ខាងលើ ដើម្បីបើកផ្ទាំងខាងក្រោមនេះ៖

![](/sbox/screen/avast-en-1/12.png)

*រូបភាព ៩ ៖ ផ្ទាំង ជ្រើសយកកម្រិតការពាររបស់លោកអ្នក*


**ជំហានទី ២**. **ចុច**លើ ![](/sbox/screen/avast-en-1/13.png) នៅក្រោមជួរឈរ*Standard protection* ឬ*ការការពារកម្រិតស្តង់ដារ* ដែលបង្ហាញនៅក្នុង*រូបភាព ៩* 

**ជំហានទី ៣**. នៅក្នុងផ្ទាំង *Register your !avast Free Antivirus* ឬ *ចុះឈ្មោះកម្មវិធីប្រឆាំងមេរោគឥតគិតថ្លៃ!avast របស់លោកអ្នក* ត្រូវវាយបញ្ចូលអាសយដ្ឋានអ៊ីមែលរបស់លោកអ្នក ដែលបង្ហាញនៅក្នុងផ្ទាំងខាងក្រោមនេះ ហើយ**ចុច**លើ ![](/sbox/screen/avast-en-1/15.png) 


![](/sbox/screen/avast-en-1/14.png)

*រូបភាព ១០ ៖ ផ្ទាំង ចុះឈ្មោះកម្មវិធីប្រឆាំងមេរោគឥតគិតថ្លៃ !avast របស់លោកអ្នក*

**កំណត់សម្គាល់**៖ ប្រអប់វាយអក្សរ *Your email:* (អ៊ីមែលរបស់លោកអ្នក) គឺជាប្រអប់វាយអក្សរ *ចាំបាច់* តែមួយគត់។ 

**ជំហានទី ៤**. **ចុច**លើ *Stay with basic protection* (រក្សាយកកម្រិតការពារមូលដ្ឋាន) ដែលគូសបង្ហាញនៅក្នុងផ្ទាំងខាងក្រោមនេះ៖  

![](/sbox/screen/avast-en-1/16.png)

*រូបភាព ១១ ៖ ផ្ទាំង Thank you for registering with avast! (សូមអរគុណចំពោះការចុះឈ្មោះកម្មវិធី!avast)*


ឥឡូវនេះ លោកអ្នកបានបញ្ចប់ការចុះឈ្មោះសំណៅកម្មវិធី**avast!**របស់លោកអ្នកហើយ។

![](/sbox/screen/avast-en-1/17.png)

*រូបភាព ១២ ៖ ផ្ទាំង You Are Protected (លោកអ្នកត្រូវបានការពារ)*

<a name="2.2"></a>
### ២.២ *លុបចោលការជ្រើសយកជម្រើស* ចូលរួមក្នុងសហគមន៍Avast! ឬ Avast! community ###

ក្នុងអំឡុងដំណើរការបញ្ចូលកម្មវិធីavast!  avast!នឹងជ្រើសយកជម្រើស*Participate in the Avast! community* ឬ(ចូលរួមក្នុងសហគមន៍Avast!) ជាស្វ័យប្រវត្ត។ សម្រាប់ហេតុផលភាពឯកជន និងសុវត្ថិភាពអ៊ីនធើរណែត លោកអ្នកគួរតែកុំជ្រើសយកជម្រើស ដែលបង្ហាញនៅក្នុងជំហានខាងក្រោម៖

**ជំហានទី ១**. **ចុច**លើ ![](/sbox/screen/avast-en-1/18.png) នៅក្នុងជួរឈរខាងឆ្វេងដៃ នៃផ្ទាំងមេរបស់កម្មវិធី avast!

**ជំហានទី ២**. នៅក្នុងស្លាកផ្ទាំង *General* ត្រូវ **លុបចោលការជ្រើសយក** ជម្រើស **Participate in the Avast community** ដែលបង្ហាញនៅក្នុងផ្ទាំងខាងក្រោមនេះ៖

![](/sbox/screen/avast-en-1/19.png)

*រូបភាព ១៣ ៖ ផ្ទាំង ចូលរួមក្នុងសហគមន៍Avast!*

<a name="2.3"></a>
### ២.៣ ការកំណត់មុខងារទៅតាមតម្រូវការ ###

នៅពេល avast! ត្រូវបានបញ្ចូល និងដំណើរការនៅក្នុងកុំព្យូទ័ររបស់លោកអ្នក មុខងារកំណត់ខាងក្រោមនេះ អាចត្រូវបានកំណត់ទៅតាមតម្រូវការ។ 

<a name="2.3.1"></a>
####២.៣.១ SSL Scanning of Email Connections####

ជាស្វ័យប្រវត្ត មុខងារ*Mail Shield* ឬ របាំងការពារអ៊ីមែលរបស់**avast!** នឹងស្គែនគ្រប់អ៊ីមែលទាំងអស់ រួមទាំង SSL/TLS encrypted connections ផងដែរ។ ចំណុចនេះអាចបង្កបញ្ហាដល់កម្មវិធីអ៊ីមែលមួយចំនួន ដូចជាកម្មវិធី**Thunderbird**ជាដើម។ លោកអ្នកអាចបិទដំណើរការមុខងារ SSL Scanning of Email Connections បាន ដើម្បីរារាំងកុំឱ្យកម្មវិធី**avast!**ជ្រៀតជ្រែកចូលក្នុងកម្មវិធីអ៊ីមែល។ 

**ជំហានទី ១**. **ចុច**លើ ![](/sbox/screen/avast-en-1/18.png) ដែលនៅជួរឈរខាងឆ្វេងនៃផ្ទាំងមេរបស់កម្មវិធី!avast

**ជំហានទី ២**. **ចុច**លើ ![](/sbox/screen/avast-en-1/29.png) រួច**ជ្រើសយក** *Mail Shield* និង *Customize* ដែលបង្ហាញក្នុងផ្ទាំងខាងក្រោមនេះ។ 


![](/sbox/screen/avast-en-1/30.png)

*រូបភាព ១៤ ៖ Mail Shield - Customise*

**ជំហានទី ៣**. **ចុច**លើ ![](/sbox/screen/avast-en-1/31.png) រួច**លុបចោលការជ្រើសយក** *SSL Scanning* ដូចដែលបង្ហាញនៅខាងក្រោមនេះ។  


![](/sbox/screen/avast-en-1/32.png)

*រូបភាព ១៥ ៖ ជម្រើស SSL Scanning*

<a name="2.3.2"></a>
#### ២.៣.២ បិទសម្លេង voiceover####

ជាស្វ័យប្រវត្ត កម្មវិធី**avast!**នឹងបើកដំណើរការសម្លេង 'Voiceover' ប្រសិនបើមាន។ លោកអ្នកអាចបិទដំណើរការមុខងារនេះបាន ដោយអនុវត្តតាមជំហានខាងក្រោមនេះ៖   

**ជំហានទី ១**. **ចុច**លើ ![](/sbox/screen/avast-en-1/18.png) នៅជួរឈរខាងឆ្វេងនៃផ្ទាំងមេរបស់កម្មវិធី!avast

**ជំហានទី ២**. **ចុច**លើ ![](/sbox/screen/avast-en-1/33.png)  រួច**ជ្រើសយក**ព្រួញកំណត់ *Sound* (សម្លេង)) ដូចគូសបង្ហាញនៅក្នុងផ្ទាំងខាងក្រោមនេះ។ 


![](/sbox/screen/avast-en-1/34.png)

*រូបភាព ១៦ ៖ Sound settings (ការកំណត់សម្លេង)*

**ជំហានទី ៣**. **លុបចោលការជ្រើសយកជម្រើស** *Use voiceover sounds (where available)*  ដែលបង្ហាញនៅក្នុងផ្ទាំងខាងលើ។


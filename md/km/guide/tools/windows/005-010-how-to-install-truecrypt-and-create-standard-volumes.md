

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install TrueCrypt and Create Standard Volumes

---

បញ្ជីឈ្មោះផ្នែក ដែលមាននៅលើទំព័រនេះ៖

- [**២.០ របៀបបញ្ចូលកម្មវិធី TrueCrypt**](#2.0)
- [**២.១ អំពីកម្មវិធី TrueCrypt**](#2.1)
- [**២.២ របៀបបង្កើតប្រអប់ទិន្នន័យស្តង់ដារ (Standard Volume)**](#2.2)
- [**២.៣ របៀបបង្កើតប្រអប់ទិន្នន័យស្តង់ដារ (Standard Volume) នៅក្នុងអង្គចងចាំUSB**](#2.3)
- [**២.៤ របៀបបង្កើតប្រអប់ទិន្នន័យស្តង់ដារ (Standard Volume) (បន្តពីមុន)**](#2.4)

<a name="2.0"></a>
## ២.០ របៀបបញ្ចូលកម្មវិធី TrueCrypt ##

**ជំហានទី ១**. **ចុចរហ័សពីរដង**លើ ![](/sbox/screen/truecrypt-en/01.png);  ផ្ទាំង *Open File - Security Warning* (*បើកឯកសារ - ព្រមានអំពីសុវត្ថិភាព*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច**លើ ![](/sbox/screen/truecrypt-en/05.png) ដើម្បីបើកផ្ទាំង *License* (*អាជ្ញាប័ណ្ណ*) របស់កម្មវិធី **TrueCrypt**។

**ជំហានទី ២**. ត្រូវ**គូសយក**ជម្រើស *I accept and agree to be bound by the license terms* (*ខ្ញុំយល់ព្រមទទួលយក និងឯកភាពគោរពអនុវត្តតាមលក្ខខណ្ឌនៃអាជ្ញាប័ណ្ណនេះ*) ដើម្បីបើកដំណើរការប៊ូតុង *Accept* (*យល់ព្រមទទួល*); បន្ទាប់មក **ចុច**លើ ![](/sbox/screen/truecrypt-en/03.png) ដើម្បីបើកផ្ទាំងខាងក្រោមនេះ៖ 

![](/sbox/screen/truecrypt-en/04.png)

*រូបភាព ១ ៖ ផ្ទាំង Wizard Mode នៅក្នុងទម្រង់ Install Mode ដែលជ្រើសយកជាស្វ័យប្រវត្តដោយកម្មវិធី*

- *Install Mode* (*ទម្រង់បញ្ចូលកម្មវិធី*) ៖ ជម្រើសនេះ គឺសម្រាប់អ្នកប្រើប្រាស់ ដែលចង់លាក់បាំងការដែលពួកគេប្រើកម្មវិធី **TrueCrypt** នៅក្នុងកុំព្យូទ័ររបស់ខ្លួន។

- *Extract Mode* (*ទម្រង់ទាញយកកម្មវិធី*) ៖ ជម្រើសនេះ គឺសម្រាប់អ្នកប្រើប្រាស់ ដែលចង់យកសំណៅកម្មវិធី**TrueCrypt** ដែលអាចយកតាមខ្លួនបាន ដាក់ទៅក្នុងអង្គចងចាំUSBមួយ ហើយមិនចង់បញ្ចូលកម្មវិធី **TrueCrypt** ទៅក្នុងកុំព្យូទ័ររបស់ខ្លួន។

 **កំណត់សម្គាល់**៖ ជម្រើសមួយចំនួន (ឧទា. entire partition and disk encryption) នឹងមិនដំណើរការឡើយ នៅពេលកម្មវិធី**TrueCrypt** គ្រាន់តែត្រូវបានទាញយកប៉ុណ្ណោះ។

**កំណត់សម្គាល់**៖ ថ្វីបើទម្រង់ *Install* ដែលផ្តល់ជាស្វ័យប្រវត្តដោយកម្មវិធី ត្រូវបានណែនាំនៅក្នុងផ្នែកនេះក៏ដោយ  លោកអ្នកនៅតែអាចប្រើកម្មវិធី **TrueCrypt** ក្នុងទម្រង់ Portable Mode (ទម្រង់ដែលយកតាមខ្លួនបាន) នៅពេលក្រោយបាន។ ដើម្បីយល់ដឹងបន្ថែមអំពីការប្រើទម្រង់ **TrueCrypt Traveller** សូមមើល[**ទំព័រ Portable TrueCrypt (កម្មវិធី TrueCrypt ដែលអាចយកតាមខ្លួនបាន)**](http://security.ngoinabox.org/km/truecrypt_portable)។

**ជំហានទី ៣**. **ចុច**លើ ![](/sbox/screen/truecrypt-en/05.png) ដើម្បីបើកផ្ទាំងខាងក្រោមនេះ៖

![](/sbox/screen/truecrypt-en/06.png)

*រូបភាព ២ ៖ ផ្ទាំង Setup Options (ជម្រើសបញ្ចូលកម្មវិធី)*

**ជំហានទី ៤**. **ចុច**លើ ![](/sbox/screen/truecrypt-en/07.png) ដើម្បីបើកផ្ទាំង *Installing* (*កំពុងបញ្ចូល*) ដើម្បីចាប់ផ្តើមបញ្ចូលកម្មវិធី **TrueCrypt** ទៅក្នុងកុំព្យូទ័ររបស់លោកអ្នក។

**ជំហានទី ៥**. **ចុច**លើ ![](/sbox/screen/truecrypt-en/08.png)  បន្ទាប់មក ចុចលើ ![](/sbox/screen/truecrypt-en/11.png) ដើម្បីបើកផ្ទាំងខាងក្រោមនេះ៖

![](/sbox/screen/truecrypt-en/09.png)

*រូបភាព ៣ ៖ ផ្ទាំង TrueCrypt Setup confirmation (បញ្ជាក់អំពីការបញ្ចូលកម្មវិធី TrueCrypt)*

**ជំហានទី ៦**. **ចុច**លើ ![](/sbox/screen/truecrypt-en/10a.png) ដើម្បីបញ្ចប់ការបញ្ចូលកម្មវិធី **TrueCrypt**។

**កំណត់សម្គាល់**៖ គ្រប់អ្នកប្រើប្រាស់ទាំងអស់ ត្រូវបានលើកទឹកចិត្តយ៉ាងមុតមាំឱ្យប្រឹក្សាជាមួយ [ឯកសារជំនួយអំពីកម្មវិធី **TrueCrypt**](http://andryou.com/truecrypt/docs/index.php) នៅបន្ទាប់ពីបានអានចប់មគ្គុទ្ទេសក៍ណែនាំនេះ។ 

<a name="2.1"></a>
## ២.១ អំពីកម្មវិធី TrueCrypt ##

**TrueCrypt** គឺជាកម្មវិធីមួយ ដែលធានាសុវត្ថិភាពឯកសាររបស់លោកអ្នក ដោយបង្ការមិនឱ្យមានអ្នកចូលមើល ឬប្រើប្រាស់ដោយគ្មានពាក្យសម្ងាត់ត្រឹមត្រូវ។ កម្មវិធីនេះធ្វើការដូចជាទូដែកអេឡិកត្រូនិកមួយ ដែលអនុញ្ញាតឱ្យលោកអ្នកអាចចាក់សោរទុកឯកសាររបស់ខ្លួនបាន ដើម្បីឱ្យតែអ្នកដែលមានពាក្យសម្ងាត់ត្រឹមត្រូវប៉ុណ្ណោះ ទើបអាចបើកមើល ឬប្រើប្រាស់ឯកសារទាំងនោះបាន។ កម្មវិធី **TrueCrypt**  អនុញ្ញាតឱ្យលោកអ្នកបង្កើត*ប្រអប់ទិន្នន័យ* ឬបំណែកទិន្នន័យនៅក្នុងកុំព្យូទ័ររបស់លោកអ្នក ដែលលោកអ្នកអាចរក្សាទុកឯកសារបានយ៉ាងមានសុវត្ថិភាព។ នៅពេលលោកអ្នកបង្កើតទិន្នន័យនៅក្នុង ឬផ្លាស់ប្តូរទីតាំងទិន្នន័យទៅកាន់ ប្រអប់ទិន្នន័យទាំងនេះ  កម្មវិធី **TrueCrypt** នឹងបម្លែងព័ត៌មាននោះជាទម្រង់សម្ងាត់ដោយស្វ័យប្រវត្ត។ នៅពេលលោកអ្នកបើក ឬយកឯកសាររបស់លោកអ្នកចេញមកក្រៅ  វានឹងស្រាយទម្រង់សម្ងាត់ឯកសារទាំងនោះដោយស្វ័យប្រវត្ត។ ដំណើរការនេះត្រូវបានគេហៅថា ការបម្លែងជាទម្រង់សម្ងាត់*ឌីណាមីក*។ 

<a name="2.2"></a>
## ២.២ របៀបបង្កើតប្រអប់ទិន្នន័យស្តង់ដារ (Standard Volumes) ##

កម្មវិធី **TrueCrypt** អាចឱ្យលោកអ្នកបង្កើតប្រអប់ទិន្នន័យពីរប្រភេទ៖ ប្រភេទ*លាក់កំបាំង* និង ប្រភេទ*ស្តង់ដារ*។ នៅក្នុងផ្នែកនេះ លោកអ្នកនឹងយល់ដឹងអំពីរបៀបបង្កើត*ប្រអប់ទិន្នន័យស្តង់ដារ* ដើម្បីរក្សាទុកឯកសាររបស់លោកអ្នក។ 

ដើម្បីចាប់ផ្តើមប្រើកម្មវិធី **TrueCrypt** ដើម្បីបង្កើត*ប្រអប់ទិន្នន័យស្តង់ដារ* ត្រូវអនុវត្តជំហានខាងក្រោមនេះ៖  

**ជំហានទី ១**. **ចុចរហ័សពីរដង**លើ ![](/sbox/screen/truecrypt-en/52.png) ឬ **ជ្រើសយក Start > Programs > TrueCrypt > TrueCrypt** ដើម្បីបើកកម្មវិធី **TrueCrypt**។

**ជំហានទី ២**. **ជ្រើសយក** រន្ធថាស(Drive)មួយពីបញ្ជីដែលមាននៅក្នុងផ្ទាំង **TrueCrypt** ដូចខាងក្រោមនេះ៖

![](/sbox/screen/truecrypt-en/12.png)

*រូបភាព ៤ ៖ ផ្ទាំងមេរបស់កម្មវិធី TrueCrypt*

**ជំហានទី ៣**. **ចុចលើ ** ![](/sbox/screen/truecrypt-en/13.png) ដើម្បីបើកផ្ទាំង *TrueCrypt Volume Creation Wizard* (*ដំណើរការបង្កើតប្រអប់ទិន្នន័យTrueCrypt*) ដូចខាងក្រោមនេះ៖

![](/sbox/screen/truecrypt-en/14.png)

*រូបភាព ៥ ៖ ផ្ទាំង TrueCrypt Volume Creation Wizard (ដំណើរការបង្កើតប្រអប់ទិន្នន័យTrueCrypt)* 

មានជម្រើសចំនួនបីនៅក្នុង*រូបភាព ៥* សម្រាប់បម្លែង *ប្រអប់ទិន្នន័យស្តង់ដារ* ជាទម្រង់សម្ងាត់ ។ នៅក្នុងជំពូកនេះ យើងនឹងប្រើជម្រើស*Create an encrypted file container* (*បង្កើតប្រអប់ឯកសារមួយ ដែលត្រូវបានបម្លែងជាទម្រង់សម្ងាត់*)។ សូមអានឯកសាររបស់កម្មវិធី [**TrueCrypt**](http://www.truecrypt.org/docs/) សម្រាប់ការបរិយាយអំពីជម្រើសពីរផ្សេងទៀត។

**ជំហានទី ៤**. **ចុច**លើ ![](/sbox/screen/truecrypt-en/05.png) ដើម្បីបើកផ្ទាំងខាងក្រោម៖

![](/sbox/screen/truecrypt-en/15.png)

*រូបភាព ៦ ៖ ផ្ទាំង Volume Type (ប្រភេទប្រអប់ទិន្នន័យ)*

ផ្ទាំង *TrueCrypt Volume Creation Wizard Volume Type* (*ដំណើរការបង្កើតប្រអប់ទិន្នន័យTrueCrypt - ប្រភេទប្រអប់ទិន្នន័យ*) អាចឱ្យលោកអ្នកកំណត់ថា តើលោកអ្នកចង់បង្កើតប្រអប់ទិន្នន័យ **TrueCrypt** មួយជាទម្រង់*ស្តង់ដារ* ឬ *លាក់កំបាំង*។ 

**ចំណុចសំខាន់**៖ សម្រាប់ព័ត៌មានបន្ថែមអំពី *របៀបបង្កើតប្រអប់ទិន្នន័យលាក់កំបាំង* សូមមើលទំព័រ [**ប្រអប់ទិន្នន័យលាក់កំបាំង**](/km/truecrypt_hiddenvolumes)។ 

**ជំហានទី ៥**. **គូសយក** ជម្រើស *Standard TrueCrypt Volume* (*ប្រអប់ទិន្នន័យ TrueCrypt ស្តង់ដារ*) ។ 

**ជំហានទី ៦**. **ចុច**លើ ![](/sbox/screen/truecrypt-en/05.png) ដើម្បីបើកផ្ទាំងខាងក្រោម៖

![](/sbox/screen/truecrypt-en/16.png)

*រូបភាព ៧ ៖ ផ្ទាំង Volume Creation Wizard - Volume Location (ដំណើរការបង្កើតប្រអប់ទិន្នន័យ - ទីតាំងប្រអប់ទិន្នន័យ)*

Yលោកអ្នកអាចកំណត់ទីតាំង ដែលលោកអ្នកចង់រក្សាទុក *ប្រអប់ទិន្នន័យស្តង់ដារ* របស់លោកអ្នក នៅក្នុងផ្ទាំង*Volume Creation Wizard - Volume Location* (*ដំណើរការបង្កើតប្រអប់ទិន្នន័យ - ទីតាំងប្រអប់ទិន្នន័យ*)នេះ។ ឯកសារនេះ អាចរក្សាទុកបានដូចជាឯកសារដទៃទៀតដែរ។

**ជំហានទី ៧**. **វាយ**បញ្ចូលឈ្មោះឯកសារទៅក្នុងប្រអប់សម្រាប់វាយអក្សរ ឬ **ចុច**លើ ![](/sbox/screen/truecrypt-en/17.png) ដើម្បីបើកផ្ទាំងខាងក្រោម៖

![](/sbox/screen/truecrypt-en/18.png)

*រូបភាព ៨ ៖ ផ្ទាំង Specify Path and File Name (កំណត់ទីតាំងនិងឈ្មោះឯកសារ)*

**កំណត់សម្គាល់**៖ ប្រអប់ទិន្នន័យ**TrueCrypt**មួយ ត្រូវបានដាក់នៅក្នុងឯកសារធម្មតាមួយ។ នេះមានន័យថា លោកអ្នកអាចផ្លាស់ប្តូរទីតាំង ចម្លង ឬលុបវាបាន! លោកអ្នកចាំបាច់ត្រូវចងចាំទាំងទីតាំង និងឈ្មោះរបស់ឯកសារនោះ។ ប៉ុន្តែ លោកអ្នកត្រូវតែជ្រើសរើសឈ្មោះថ្មីសម្រាប់ប្រអប់ទិន្នន័យដែលលោកអ្នកបង្កើត (សូមមើលផ្នែក [**២.៣ របៀបបង្កើតប្រអប់ទិន្នន័យស្តង់ដារ នៅក្នុងអង្គចងចាំUSB**](#2.3)ផងដែរ)។ នៅក្នុងការបង្ហាត់បង្ហាញនេះ យើងនឹងបង្កើតប្រអប់ទិន្នន័យស្តង់ដាររបស់យើងនៅក្នុងថតឯកសារ**My Documents** ហើយដាក់ឈ្មោះប្រអប់ទិន្នន័យនោះថា*My Volume* ដូចបង្ហាញនៅក្នុង *រូបភាព ៨* ខាងលើនេះ។

 **ដំបូន្មាន**៖ លោកអ្នកអាចប្រើឈ្មោះឯកសារ និងកន្ទុយពាក្យសម្គាល់ប្រភេទឯកសារ។ ឧទា. លោកអ្នកអាចដាក់ឈ្មោះប្រអប់ទិន្នន័យស្តង់ដាររបស់លោកអ្នកថា*recipes.doc* ដើម្បីឱ្យវាមើលទៅដូចជាឯកសារប្រភេទ*Word*  ឬ *holidays.mpg* ដើម្បីឱ្យវាមើលទៅដូចជាប្រភេទឯកសារភាពយន្ត។ នេះគឺជាមធ្យោបាយមួយ ដែលលោកអ្នកអាចប្រើដើម្បីជួយបិទបាំងអត្ថិភាព នៃប្រអប់ទិន្នន័យស្តង់ដាររបស់លោកអ្នក។

**ជំហានទី ៨**. **ចុច**លើ ![](/sbox/screen/truecrypt-en/19.png) ដើម្បីបិទផ្ទាំង *Specify Path and File Name* (*កំណត់ទីតាំងនិងឈ្មោះឯកសារ*) ហើយត្រឡប់ទៅផ្ទាំង*Volume Creation Wizard* (*ដំណើរការបង្កើតប្រអប់ទិន្នន័យ*) វិញ ដូចខាងក្រោមនេះ៖

![](/sbox/screen/truecrypt-en/20.png)

*រូបភាព ៩ ៖ ផ្ទាំង TrueCrypt Volume Creation Wizard (ដំណើរការបង្កើតប្រអប់ទិន្នន័យTrueCrypt) ដែលបង្ហាញផ្ទាំង Volume Location (ទីតាំងប្រអប់ទិន្នន័យ)*

**ជំហានទី ៩**. **ចុច**លើ ![](/sbox/screen/truecrypt-en/05.png) ដើម្បីបើក *រូបភាព ១០*។ 

<a name="2.3"></a>
## ២.៣ របៀបបង្កើតប្រអប់ទិន្នន័យស្តង់ដារនៅក្នុងអង្គចងចាំUSB ##

ដើម្បីបង្កើត*ប្រអប់ទិន្នន័យស្តង់ដារ* របស់**TrueCrypt**នៅក្នុងអង្គចងចាំ USB  សូមអនុវត្តពីជំហានទី១ដល់ជំហានទី៧ នៅក្នុងផ្នែក [**២.២ របៀបបង្កើតប្រអប់ទិន្នន័យស្តង់ដារ (Standard Volumes)**](#2.2) នៅត្រង់កន្លែងដែលលោកអ្នកបើកផ្ទាំង *Select a TrueCrypt Volume* (*ជ្រើសយកប្រអប់ទិន្នន័យមួយ*)។ ជំនួសឱ្យការជ្រើសយក *My Documents* ធ្វើជាទីតាំងរក្សាទុកឯកសាររបស់លោកអ្នក  លោកអ្នកត្រូវ **ផ្លាស់ប្តូរ** និង **ជ្រើសយក** អង្គចងចាំ USB របស់លោកអ្នក។ បន្ទាប់មក **បញ្ចូល**ឈ្មោះឯកសារមួយ ហើយបង្កើត *ប្រអប់ទិន្នន័យស្តង់ស្តារ* នៅទីនោះ។ 

<a name="2.4"></a>
## ២.៤ របៀបបង្កើតប្រអប់ទិន្នន័យស្តង់ដារ (តពីផ្នែកមុន) ##

នៅដំណាក់កាលនេះ លោកអ្នកត្រៀមខ្លួនរួចជាស្រេច ដើម្បីជ្រើសរើសវិធីសាស្ត្របម្លែងជាទម្រង់សម្ងាត់ជាក់លាក់មួយ (ឬ *Algorithm* ដូចដែលបង្ហាញនៅលើផ្ទាំងបើកនោះ) ដើម្បីបម្លែងជាអក្សរសម្ងាត់នូវទិន្នន័យ ដែលនឹងត្រូវរក្សាទុកនៅក្នុង*ប្រអប់ទិន្នន័យស្តង់ដារ* របស់លោកអ្នក។

![](/sbox/screen/truecrypt-en/21.png)

*រូបភាព ១០ ៖ ផ្ទាំង Volume Creation Wizard Encryption Options (ដំណើរការបង្កើតប្រអប់ទិន្នន័យ - ជម្រើសនៃការបម្លែងជាទម្រង់សម្ងាត់)*

**កំណត់សម្គាល់**៖ លោកអ្នកអាចរក្សាទុកជម្រើសដែលមានស្រាប់ ដូចដែលបង្ហាញនៅក្នុងផ្ទាំងនេះ។ Algorithms ដែលបង្ហាញនៅក្នុងជម្រើសទាំងពីរនេះ ត្រូវបានចាត់ទុកថា មានសុវត្ថិភាព។ 

**ជំហានទី ១០**. **ចុច**លើ ![](/sbox/screen/truecrypt-en/05.png) 
ដើម្បីបើកផ្ទាំង *TrueCrypt Volume Creation Wizard* (*ដំណើរការបង្កើតប្រអប់ទិន្នន័យTrueCrypt*) ដូចខាងក្រោមនេះ៖

![](/sbox/screen/truecrypt-en/22.png)

*រូបភាព ១១ ៖ ផ្ទាំង Volume Creation Wizard displaying the Volume Size pane (ដំណើរការបង្កើតប្រអប់ទិន្នន័យTrueCrypt ដែលបង្ហាញ ផ្ទាំងទំហំប្រអប់ទិន្នន័យ)*

ផ្ទាំង*ទំហំប្រអប់ទិន្នន័យ* អាចឱ្យលោកអ្នកកំណត់ទំហំរបស់ *ប្រអប់ទិន្នន័យស្តង់ដារ*។  នៅក្នុងឧទាហរណ៍នេះ វាត្រូវបានកំណត់ទំហំ ១០ មេហ្គាបៃ។ ប៉ុន្តែ លោកអ្នកអាចកំណត់ទំហំផ្សេងពីនេះបាន។ លោកអ្នកត្រូវពិចារណាអំពីទំហំឯកសារ និងប្រភេទឯកសារដែលលោកអ្នកចង់រក្សាទុក ហើយបន្ទាប់មក ធ្វើការកំណត់ទំហំប្រអប់ទិន្នន័យសមស្របមួយសម្រាប់ឯកសារទាំងនោះ។

**ដំបូន្មាន**៖ ប្រសិនបើលោកអ្នកចង់ថតចម្លងប្រអប់ទិន្នន័យស្តង់ដារទុកទៅក្នុង CD នាពេលបន្ទាប់ នោះលោកអ្នកគួរតែកំណត់ទំហំត្រឹម៧០០មេហ្គាបៃចុះក្រោម។

 **ជំហានទី ១១**. **វាយ**បញ្ចូលទំហំជាក់លាក់នៃប្រអប់ទិន្នន័យ ទៅក្នុងប្រអប់សម្រាប់វាយអក្សរ ហើយបន្ទាប់មក **ចុច**លើ ![](/sbox/screen/truecrypt-en/05.png) ដើម្បីបើកផ្ទាំងខាងក្រោមនេះ៖

![](/sbox/screen/truecrypt-en/23.png)

*រូបភាព ១២ ៖ ផ្ទាំង TrueCrypt Volume Creation Wizard featuring the Volume Password (ផ្ទាំងដំណើរការបង្កើតប្រអប់ទិន្នន័យ ដែលបង្ហាញផ្ទាំងពាក្យសម្ងាត់នៃប្រអប់ទិន្នន័យ)*

**ចំណុចសំខាន់**៖ ការជ្រើសយកពាក្យសម្ងាត់សុវត្ថិភាព និងរឹងមាំមួយ គឺជាកិច្ចការសំខាន់បំផុតមួយដែលលោកអ្នកត្រូវធ្វើ នៅពេលបង្កើត*ប្រអប់ទិន្នន័យស្តង់ដារ*មួយ។ ពាក្យសម្ងាត់ដែលរឹងមាំ នឹងការពារប្រអប់ទិន្នន័យមានទម្រង់សម្ងាត់របស់លោកអ្នក។  លោកអ្នកជ្រើសរើសពាក្យសម្ងាត់បានកាន់តែរឹងមាំ គឺកាន់តែប្រសើរ។ លោកអ្នកមិនចាំបាច់ត្រូវបង្កើតពាក្យសម្ងាត់ដោយខ្លួនឯង ឬចងចាំពាក្យសម្ងាត់ទាំងនោះទេ ប្រសិនបើលោកអ្នកប្រើកម្មវិធីបង្កើតពាក្យសម្ងាត់មួយ ដូចជាកម្មវិធី **KeePass**ជាដើម។ សូមមើលកម្មវិធី [**KeePass**](/keepass_main) ដើម្បីយល់ដឹងបន្ថែមអំពីការបង្កើត និងរក្សាទុកពាក្យសម្ងាត់។

**ជំហានទី ១២**. **វាយ**បញ្ចូលពាក្យសម្ងាត់របស់លោកអ្នកទៅក្នុងប្រអប់វាយអក្សរ *Password* ហើយបន្ទាប់មក **វាយបញ្ចូលពាក្យសម្ងាត់នេះម្តងទៀត** ទៅក្នុងប្រអប់សម្រាប់វាយអក្សរ *Confirm*។

**ចំណុចសំខាន់**៖ ប៊ូតុង *Next* នឹងនៅមិនទាន់បើកដំណើរការឡើយ រហូតទាល់តែពាក្យសម្ងាត់នៅក្នុងប្រអប់វាយអក្សរទាំងពីរដូចគ្នា។ ប្រសិនបើពាក្យសម្ងាត់របស់លោកអ្នកមិនមានសុវត្ថិភាពរឹងមាំទេនោះ លោកអ្នកនឹងឃើញមានការព្រមានមួយ ដែលប្រាប់លោកអ្នកអំពីបញ្ហានេះ ហើយ ត្រូវពិចារណារធ្វើការផ្លាស់ប្តូរពាក្យសម្ងាត់នេះ! ទោះបីកម្មវិធី **TrueCrypt** នឹងនៅតែធ្វើការជាមួយពាក្យសម្ងាត់មិនរឹងមាំដែលលោកអ្នកបានជ្រើសរើសក៏ដោយ ទិន្នន័យរបស់លោកអ្នកអាចនឹងមិនមានសុវត្ថិភាពរឹងមាំទេ។

**ជំហានទី ១៣**. **ចុច**លើ ![](/sbox/screen/truecrypt-en/05.png) ដើម្បីបើកផ្ទាំងខាងក្រោមនេះ៖ 

![](/sbox/screen/truecrypt-en/24.png)

*រូបភាព ១៣ ៖ ផ្ទាំង TrueCrypt Volume Creation Wizard featuring the Volume Format (ផ្ទាំងដំណើរការបង្កើតប្រអប់ទិន្នន័យ ដែលបង្ហាញ ផ្ទាំងទម្រង់ប្រអប់ទិន្នន័យ)*

ឥឡូវនេះ កម្មវិធី **TrueCrypt** ត្រៀមខ្លួនរួចជាស្រេច ដើម្បីបង្កើត*ប្រអប់ទិន្នន័យស្តង់ដារ*។ ត្រូវចល័តម៉ោសរបស់លោកអ្នកនៅក្នុងផ្ទាំង *TrueCrypt Volume Creation Wizard* (*ផ្ទាំងដំណើរការបង្កើតប្រអប់ទិន្នន័យTrueCrypt *) រយៈពេលពីរបីវិនាទី។ លោកអ្នកចល័តកូនកណ្តុរកាន់តែយូរ គុណភាពរបស់កូនសោបម្លែងទម្រង់សម្ងាត់កាន់តែប្រសើរ។

**ជំហានទី ១៤**. **ចុច**លើ ![](/sbox/screen/truecrypt-en/25.png) ដើម្បីចាប់ផ្តើមបង្កើតប្រអប់ទិន្នន័យស្តង់ដារ។

ឥឡូវនេះ **TrueCrypt**នឹងបង្កើតឯកសារមួយដែលមានឈ្មោះថា *My Volume* នៅក្នុងថតឯកសារ *My Documents* ដូចដែលបានបញ្ជាក់នៅខាងលើ។ ឯកសារនេះ នឹងមាន*ប្រអប់ទិន្នន័យស្តង់ដារ* **TrueCrypt**ទំហំ១០មេហ្គាបៃមួយ ដែលលោកអ្នកអាចប្រើដើម្បីរក្សាទុកឯកសារបស់លោកអ្នកបានដោយសុវត្ថិភាព។  

បន្ទាប់ពី *ប្រអប់ទិន្នន័យស្តង់ដារ* ត្រូវបានបង្កើតដោយជោគជ័យរួចហើយ ផ្ទាំងមួយនឹងលេចចេញដូចខាងក្រោមនេះ៖ 

![](/sbox/screen/truecrypt-en/26.png)

*រូបភាព ១៤ ៖ ផ្ទាំង TrueCrypt volume has been successfully created message (ផ្ទាំងសារប្រាប់ថា ប្រអប់ទិន្នន័យTrueCrypt ត្រូវបានបង្កើតដោយជោគជ័យ)*

**ជំហានទី ១៥**. **ចុច**លើ ![](/sbox/screen/truecrypt-en/27.png) 
ដើម្បីបញ្ចប់ដំណើរការបង្កើត *ប្រអប់ទិន្នន័យស្តង់ដារ* របស់លោកអ្នក ហើយត្រឡប់ទៅផ្ទាំងគ្រប់គ្រងរបស់កម្មវិធី **TrueCrypt** វិញ។

**ជំហានទី ១៦**. **ចុច**លើ ![](/sbox/screen/truecrypt-en/28.png) ដើម្បីបិទផ្ទាំង *TrueCrypt Volume Creation Wizard* (*ផ្ទាំងដំណើរការបង្កើតប្រអប់ទិន្នន័យTrueCrypt*)។


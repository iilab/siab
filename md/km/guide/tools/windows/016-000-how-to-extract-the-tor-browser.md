

---

lang: km
community: guide
type: tools
legacy: True
child: True
os: windows
weight: 0
depth: 3
title: How to extract the Tor Browser

---

<a name="2.0"></a>
## ២.០ របៀបទាញយកកម្មវិធី  Tor Browser ##

**Tor Browser** គឺជាសំណៅកែសម្រួលមួយនៃកម្មវិធី **Firefox** ដែលនឹងផ្តល់ឱ្យលោកអ្នកនូវគ្រប់អ្វីដែលលោកអ្នកត្រូវការដើម្បីបើកអ៊ីនធើរណែតក្នុងលក្ខណៈអនាមិក។ កញ្ចប់កម្មវិធីនេះ មិនតម្រូវឱ្យធ្វើការបញ្ចូលក្នុងកុំព្យូទ័រទេ គ្រាន់តែទាញយកនិងបើកដំណើរការគឺជាការស្រេច។

ដើម្បីទាញយកកម្មវិធី **Tor Browser** ត្រូវអនុវត្តជំហានខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/tor-en-1/001.png); ផ្ទាំង *Open File - Security Warning* (*បើកឯកសារ - ការព្រមានអំពីសុវត្ថិភាព*) អាចនឹងលេចមក។ ប្រសិនបើវាលេចមក ត្រូវ**ចុច**លើ ![](/sbox/screen/tor-en-1/002.png) ដើម្បីបើកកម្មវិធី។
បន្ទាប់មក ផ្ទាំងជ្រើសរើសភាសានឹងលេចមកដូចខាងក្រោមនេះ៖

![](/sbox/screen/tor-en-1/003.png)

*រូបភាព ១ ៖ ផ្ទាំងជ្រើសរើសភាសា*

**ជ្រើសរើស**ភាសាពីម៉ឺនុយទម្លាក់ បន្ទាប់មក **ចុច**លើប៊ូតុង OK ដើម្បីបើកផ្ទាំងខាងក្រោមនេះ។

**ជំហានទី ២**. ជ្រើសរើសទីតាំងដើម្បីទាញយកកម្មវិធី **Tor Browser**។

**កំណត់សម្គាល់** ៖ កម្មវិធី **Tor Browser** មិនបញ្ចូលខ្លួនឯងដោយស្វ័យប្រវត្តនៅក្នុងថតឯកសារ *C:\Program Files* ទេ (ខុសពីនីតិវិធីបញ្ចូលកម្មវិធីនៃកម្មវិធីភាគច្រើនដែលយើងខ្ញុំបានណែនាំ) ប៉ុន្តែវាបង្កើតថតឯកសារមួយនៅលើ *Desktop* របស់លោកអ្នកជំនួសវិញ។

**ចំណុចសំខាន់** ៖ លោកអ្នកអាចទាញយកកម្មវិធី **Tor Browser** ទៅដាក់ក្នុងថតឯកសារផ្សេងមួយ នៅក្នុងកុំព្យូទ័ររបស់លោកអ្នក ឬទៅដាក់ក្នុងអង្គចងចាំ USB មួយ។ ការធ្វើដូចនេះ អាចនឹងជួយលោកអ្នកលាក់បាំងការពិតដែលថា លោកអ្នកកំពុងប្រើ**Tor** នៅក្នុងកុំព្យូទ័ររបស់លោកអ្នក។

ត្រូវ**ចុច**លើ ![](/sbox/screen/tor-en-1/004.png) ដើម្បីទទួលយកថតឯកសារនៅលើ *Desktop* ដែលមានស្រាប់ និងបើកផ្ទាំងខាងក្រោមនេះ  ឬត្រូវ**ចុច**លើ ![](/sbox/screen/tor-en-1/005.png) ដើម្បីបើកផ្ទាំង *Browse for Folder* (*បើកចូលទៅថតឯកសារ*) និង បើកចូលទៅអាសយដ្ឋានថតឯកសារដែលចង់បានដើម្បីដាក់កម្មវិធី **Tor Browser**។

![](/sbox/screen/tor-en-1/008.png)

*រូបភាព ២ ៖ ឧទាហរណ៍អំពី អាសយដ្ឋានថតឯកសារ ដែលមានស្រាប់សម្រាប់ដាក់កម្មវិធី Tor Browser*

**ជំហានទី ៣**. **ចុច**លើ ![](/sbox/screen/tor-en-1/004.png) ដើម្បីចាប់ផ្តើមទាញយកកម្មវិធី **Tor Browser**។ កាលណាចប់សព្វគ្រប់ហើយ លោកអ្នកនឹងឃើញមានផ្ទាំងមួយលេចមកបញ្ជាក់ថា កម្មវិធី **Tor Browser** ត្រូវបានបញ្ចូល និងអាចចាប់ផ្តើមដំណើរការបាន។

![](/sbox/screen/tor-en-1/009.png)

*រូបភាព ៤ ៖ ដំណើរការទាញយកកម្មវិធី បានបញ្ចប់ទៅដោយជោគជ័យ*

សូមកត់សម្គាល់ថា ជម្រើស *Run Tor Browser* (*ចាប់ផ្តើមដំណើរការកម្មវិធី Tor Browser*) ត្រូវបានជ្រើសយកនៅក្នុងផ្ទាំងខាងលើ។ នៅពេលលោកអ្នក**ចុច**លើប៊ូតុង *Finish* (*បញ្ចប់*) នោះកម្មវិធី **Tor Browser** នឹងចាប់ផ្តើមបើកដំណើរការដោយស្វ័យប្រវត្ត។ 

នៅក្នុងឧទាហរណ៍នេះ បន្ទាប់ពីដំណើរការទាញយកកម្មវិធីបានចប់សព្វគ្រប់ហើយ កម្មវិធី **Tor Browser** នឹងលេចមកនៅលើ *Desktop* របស់លោកអ្នក នៅក្នុងថតឯកសារមួយដែលមានឈ្មោះថា *Tor Browser*។ ដើម្បីប្រើកម្មវិធី *Tor Browser* នៅពេលណាមួយ លោកអ្នកគ្រាន់តែ**ចុចរហ័សពីរដង**លើ ![](/sbox/screen/tor-en-1/010.png) នៅក្នុងថតឯកសារនេះ គឺជា      ការស្រេច។

![](/sbox/screen/tor-en-1/011.png) 

*រូបភាព ៥ ៖ កម្មវិធី Tor Browser ដែលត្រូវបានទាញយក ទៅដាក់ក្នុងថតឯកសារមួយនៅលើ Desktop*

ឥឡូវនេះ លោកអ្នកទាញយកកម្មវិធី **Tor Browser** បានដោយជោគជ័យ។


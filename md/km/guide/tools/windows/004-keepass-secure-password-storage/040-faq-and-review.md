

---

lang: km
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

<a name="5.0"></a>
## ៥.០ សំណួរដែលសួរញឹកញាប់ និង ការពិនិត្យមើលឡើងវិញ ##

**KeePass** គឺជាកម្មវិធីមួយដែលមានលក្ខណៈងាយស្រួលប្រើ។ ផ្នែកសំខាន់ គឺការប្រកាន់ទម្លាប់បង្កើតពាក្យសម្ងាត់ថ្មីនៅក្នុង **KeePass**។ លោកអ្នកអាចមានការលំបាក ក្នុងការទម្លាប់ទៅនឹងការដែលលោកអ្នកមិនចាំបាច់ត្រូវឃើញពាក្យសម្ងាត់ទាំងនោះម្តងទៀត ប៉ុន្តែ វាពិតជាងាយស្រួលជាងការដែលត្រូវចងចាំពាក្យសម្ងាត់ទាំងនោះ!

<div class="background" markdown="1"> 

***សំណួរ*** ៖ *ប្រសិនបើខ្ញុំភ្លេចពាក្យសម្ងាត់មេរបស់ខ្ញុំ តើមានមធ្យោបាយដែលខ្ញុំអាចប្រើដើម្បីចូលទៅក្នុងកម្មវិធី **KeePass** និងទាញយកឃ្លាំងទិន្នន័យពាក្យសម្ងាត់របស់ខ្ញុំវិញបានដែរឬទេ?*

***ចម្លើយ*** ៖ *គ្មានទេ។ គ្មានមធ្យោបាយអ្វីដែលលោកអ្នកអាចប្រើបានឡើយនៅក្នុងស្ថានភាពដូចនេះ។ ប៉ុន្តែ យ៉ាងហោចណាស់ គ្មាននរណាម្នាក់ផ្សេងទៀតនឹងអាចបើកចូលឃ្លាំងទិន្នន័យពាក្យសម្ងាត់របស់លោកអ្នកបានឡើយ! ដើម្បីបង្ការការកើតមានករណីដូចនេះ  លោកអ្នកអាចប្រើវិធីសាស្ត្រចងចាំពាក្យសម្ងាត់មួយចំនួន ដែលមានបរិយាយនៅក្នុងកូនសៀវភៅណែនាំ ជំពូក [**៣ ៖ របៀបបង្កើតនិងថែរក្សាពាក្យសម្ងាត់សុវត្ថិភាព**](/km/chapter-3).*

***សំណួរ*** ៖*ប្រសិនបើខ្ញុំលុបចោល(Uninstall)កម្មវិធី **KeePass** តើនឹងមានអ្វីខ្លះកើតឡើងចំពោះពាក្យសម្ងាត់របស់ខ្ញុំ?*

***ចម្លើយ*** ៖ *កម្មវិធីនឹងត្រូវបានលុបចេញពីកុំព្យូទ័ររបស់លោកអ្នក ប៉ុន្តែ ឃ្លាំងទិន្នន័យរបស់លោកអ្នក (ដែលត្រូវបានរក្សាទុកជាទម្រង់ឯកសារ .kdb ) នឹងសល់នៅ។ លោកអ្នកអាចបើកឯកសារនេះនៅពេលណាក៏បាននៅពេលក្រោយ ប្រសិនបើលោកអ្នកបញ្ចូលកម្មវិធី **KeePass** ម្តងទៀត។*

***សំណួរ*** ៖ *ខ្ញុំគិតថា ខ្ញុំបានលុបចោលឯកសារឃ្លាំងទិន្នន័យដោយចៃដន្យ!*

***ចម្លើយ*** ៖ *សង្ឃឹមថា លោកអ្នកបានធ្វើការថតចម្លងវាទុកជាមុន។ ម្យ៉ាងទៀត ជាដំបូង ត្រូវប្រាកដថា លោកអ្នកមិនមែនគ្រាន់តែភ្លេចពីទីកន្លែងដែលលោកអ្នកបានរក្សាទុកឯកសារនោះទេ។ ត្រូវស្វែងរកឯកសារដែលមានកន្ទុយពាក្យសម្គាល់ប្រភេទឯកសារ .kdb នៅក្នុងកុំព្យូទ័ររបស់លោកអ្នក។ ប្រសិនបើលោកអ្នកពិតជាបានលុបវាមែន ចូរមើលមគ្គុទ្ទេសក៍អនុវត្តន៍របស់កម្មវិធី [**Recuva**](/km/recuva)។ វាប្រហែលជាអាចជួយលោកអ្នកឱ្យស្តារយកឯកសារនោះមកវិញបាន។*

</div>

<a name="5.1"></a>
## ៥.១ សំណួរពិនិត្យមើលឡើងវិញ ##

- តើអ្វីខ្លះដែលបង្កើតបានជាពាក្យសម្ងាត់រឹងមាំមួយ? 
- តើធ្វើដូចម្តេចទើបលោកអ្នកអាចផ្លាស់ប្តូរពាក្យសម្ងាត់ដែលមានស្រាប់មួយបាន នៅក្នុងកម្មវិធី **KeePass**?
- តើធ្វើដូចម្តេចទើបលោកអ្នកអាចបង្កើតពាក្យសម្ងាត់ដែលមានប្រវែងសាមសិបតួអក្សរបាន នៅក្នុងកម្មវិធី **KeePass**?






---

lang: km
community: guide
type: tools
legacy: True
child: True
os: windows
weight: 2
depth: 3
title: Using KeePass Passwords 

---

## ៣.០ របៀបប្រើពាក្យសម្ងាត់របស់កម្មវិធី KeePass ##

ប្រសិនបើពាក្យសម្ងាត់សុវត្ថិភាពមួយមិនងាយស្រួលចងចាំ  **KeePass**អាចឱ្យលោកអ្នកថតចម្លងវាពីឃ្លាំងទិន្នន័យទៅដាក់នៅក្នុងគណនីឬគេហទំព័រដែលត្រូវការវា។ ដើម្បីឱ្យមានសុវត្ថិភាពខ្ពស់ជាងនេះ ពាក្យសម្ងាត់ដែលត្រូវបានថតចម្លងមួយ នឹងមានជាប់នៅក្នុង Clipboard តែរយៈពេលប្រមាណ១០វិនាទីតែប៉ុណ្ណោះ  ដូច្នេះលោកអ្នកអាចនឹងសន្សំសំចៃពេលវេលាបាន ប្រសិនបើលោកអ្នកបានបើកនិងដំណើរការគណនីឬគេហទំព័ររបស់លោកអ្នករួចជាស្រេច ដើម្បីលោកអ្នកអាចចម្លងចូល(Paste)ពាក្យសម្ងាត់ដែលពាក់ព័ន្ធនោះទៅតាមការតម្រូវ។

**ជំហានទី ១**. **ចុចកូនកណ្តុរខាងស្តាំ**លើទិន្នន័យពាក្យសម្ងាត់ដែលត្រូវការ ដើម្បីបើកបញ្ជីទឹកធ្លាក់មួយ។

**ជំហានទី ២**. **ជ្រើសយក Copy Password (ថតចម្លងពាក្យសម្ងាត់)** ដូចខាងក្រោមនេះ៖

![](/sbox/screen/keepass-en-1/37.png)

*រូបភាព ១ ៖ ផ្ទាំងកម្មវិធី KeePass Password Safe*

**ជំហានទី ៣**. ចូលទៅកាន់គណនីឬគេហទំព័រដែលពាក់ព័ន្ធ  ហើយ**ចម្លងចូល**(**Paste**)ពាក្យសម្ងាត់នោះទៅក្នុងប្រអប់ដែលសមស្រប៖

![](/sbox/screen/keepass-en-1/38.png)

*រូបភាព ២ ៖ គណនី Gmail ដែលបង្ហាញពាក្យសម្ងាត់មួយដែលត្រូវបានចម្លងដាក់ចូល(Paste)*

**ដំបូន្មាន**៖ សម្រាប់ភាពងាយស្រួលក្នុងការថតចម្លង ការដាក់ចូលនូវអ្វីដែលបានថតចម្លង និងការផ្លាស់ប្តូរផ្ទាំងWindows ត្រូវប្រើវិធីចុចបំព្រួញលើក្តារវាយអក្សរ(Keyboard Shortcuts)។ **ចុចជាប់**ប៊ូតុង*Ctrl* និងចុចប៊ូតុង *C* ដើម្បីថតចម្លងពាក្យសម្ងាត់មួយ។ **ចុចជាប់**ប៊ូតុង*Ctrl* និងចុចប៊ូតុង *V* ដើម្បីដាក់ចូលពាក្យសម្ងាត់ដែលបានថតចម្លងនោះ។ **ចុចជាប់**ប៊ូតុង*Alt* និងចុចប៊ូតុង *Tab* ដើម្បីផ្លាស់ប្តូររវាងកម្មវិធីដែលកំពុងបើកនិងផ្ទាំងWindows។

**កំណត់សម្គាល់**៖ ដោយប្រើកម្មវិធី**KeePass**គ្រប់ពេលវេលា  លោកអ្នកមិនចាំបាច់ត្រូវមើលឬដឹងពាក្យសម្ងាត់របស់ខ្លួនទេ។ មុខងារថតចម្លង/ដាក់ចូលនូវអ្វីដែលបានថតចម្លងនោះ(Copy/Paste) ទទួលបន្ទុកយកវាចេញពីឃ្លាំងទិន្នន័យទៅកាន់ផ្ទាំងដែលត្រូវការ។ ប្រសិនបើលោកអ្នកប្រើមុខងារពិសេស *Random Generator* (*បង្កើតពាក្យសម្ងាត់ចៃដន្យ*) ហើយបន្ទាប់មកផ្ទេរពាក្យសម្ងាត់នេះទៅដំណើរការចុះឈ្មោះគណនីអ៊ីមែលថ្មីមួយ នោះលោកអ្នកនឹងកំពុងប្រើប្រាស់ពាក្យសម្ងាត់មួយដែលលោកអ្នកមិនដែលបានឃើញបានច្បាស់។ ហើយ វានៅតែអាចធ្វើការទៅបាន!




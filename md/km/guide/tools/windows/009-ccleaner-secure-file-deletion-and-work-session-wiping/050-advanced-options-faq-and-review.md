

---

lang: km
community: guide
type: tools
legacy: True
child: True
os: windows
weight: 5
depth: 3
title: Advanced Options, FAQ and Review

---

បញ្ជីផ្នែកដែលមាននៅក្នុងទំព័រនេះ៖

- [**៦.០ ជម្រើសកម្រិតខ្ពស់ (Advanced Options)**](#6.0)
- [**៦.១ របៀបលុបចោល(Unistall)កម្មវិធី ដោយប្រើកម្មវិធី CCleaner**](#6.1)
- [**៦.២ របៀបបិទចោលនូវកម្មវិធី ដែលបើកដំណើរការស្វ័យប្រវត្ត (Auto-Start Programs) នៅក្នុងកម្មវិធី CCleaner**](#6.2)
- [**៦.៣ របៀបជូតលុបលំហថាសទិន្នន័យទំនេរ ដោយប្រើកម្មវិធី CCleaner**](#6.3)
- [**៦.៤ សំណួរដែលសួរញឹកញាប់ និង ការពិនិត្យមើលឡើងវិញ**](#6.4)
- [**៦.៤ សំណួរពិនិត្យមើលឡើងវិញ**](#6.5)


<a name="6.0"></a>
## ៦.០ ជម្រើសកម្រិតខ្ពស់ (Advanced Options) ##

មុខងារពិសេសពីររបស់កម្មវិធី **CCleaner** ដែលអាចនឹងលើកកម្ពស់ប្រសិទ្ធភាពរួម នៃប្រព័ន្ធកុំព្យូទ័ររបស់លោកអ្នក គឺមុខងារពិសេស *Uninstall* (*លុបចោល*) និង *Startup* (*ចាប់ផ្តើមដំណើរការ*) ដែលនឹងលើកមកបរិយាយនៅក្នុងផ្នែកបន្ទាប់។ ជាមួយគ្នានេះផងដែរ លោកអ្នកនឹងយល់ដឹង អំពីរបៀបលុបចោល ឬ*ជូតលុប*ជាអចិន្ត្រៃយ៍នូវលំហទំនេរដែលមាននៅក្នុងថាសទិន្នន័យកំណត់ជាក់លាក់មួយ។

<a name="6.1"></a>
## ៦.១ របៀបលុបចោល (Unistall) កម្មវិធី ដោយប្រើកម្មវិធី CCleaner ##

**ចំណុចសំខាន់** ៖ មុនពេលលោកអ្នកចាប់ផ្តើមលុបចោល ឬរុះចោលកម្មវិធីដែលត្រូវលុបចោល ឬរុះចោល ត្រូវប្រាកដថា កម្មវិធីនោះមិនមានសារៈសំខាន់ចំពោះដំណើរការត្រឹមត្រូវនៃប្រព័ន្ធកុំព្យូទ័ររបស់លោកអ្នកទេ។

តាមរយៈការលុបចោលនូវកម្មវិធីបញ្ចូលពីមុនដែលពុំប្រើ ឬពុំត្រូវការ នៅមុនពេលដំណើរការកម្មវិធី **CCleaner**  លោកអ្នកអាចនឹងលុបចោលផងដែរនូវឯកសារ និងថតឯកសារបណ្តោះអាសន្នរបស់កម្មវិធីទាំងនោះ។ ការធ្វើដូចនេះ អាចនឹងកាត់បន្ថយចំនួនឯកសារ និងថតឯកសារបណ្តោះអាសន្នដែលត្រូវលុបចោល និងចំនួនពេលវេលាដែលតម្រូវសម្រាប់ដំណើរការសម្អាត។

មុខងារពិសេស *Uninstall* (*លុបចោល*) របស់កម្មវិធី **CCleaner** គឺសមមូលទៅនឹងមុខងារពិសេស **Uninstall a program** (**លុបចោលកម្មវិធី**) ដែលមាននៅក្នុង **Control Panel**។ មុខងារពិសេស *Uninstall* (*លុបចោល*) រាយបញ្ជីកម្មវិធីបានច្បាស់លាស់ជាងនិងរហ័សជាង។

ដើម្បីចាប់ផ្តើមលុបចោល (Uninstall) កម្មវិធីហួសសម័យ ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/ccleaner-en-1/13.png) ឬ **ជ្រើសយក Start > Programs > CCleaner** ដើម្បីបើកផ្ទាំងមេរបស់កម្មវិធី *Piriform CCleaner*។

**ជំហានទី ២**. **ចុច**លើ ![](/sbox/screen/ccleaner-en-1/50.png) បន្ទាប់មក **ចុច**លើ ![](/sbox/screen/ccleaner-en-1/51.png) ដើម្បីបើកផ្ទាំងខាងក្រោមនេះ៖

![](/sbox/screen/ccleaner-en-1/52.png)

*រូបភាព ១ ៖ ផ្ទាំងជម្រើស Tools (ឧបករណ៍) ដែលបង្ហាញផ្ទាំងរង Uninstall (លុបចោល)*

**កំណត់សម្គាល់**៖ ប៊ូតុងដែលនៅខាងស្តាំនៃបញ្ជី *Programs to Remove* (*កម្មវិធីដែលត្រូវលុបចោល*) អាចចុចប្រើបានតែនៅពេលបន្ទាប់ពីកម្មវិធីមួយត្រូវបានជ្រើសយកដើម្បីលុបចោលតែប៉ុណ្ណោះ។

**ជំហានទី ៣**. **ជ្រើសយក**កម្មវិធីមួយពីបញ្ជី *Programs to Remove* (*កម្មវិធីដែលត្រូវលុបចោល*) បន្ទាប់មក **ចុច**លើ ![](/sbox/screen/ccleaner-en-1/53.png) ដើម្បីលុបចោលកម្មវិធីដែលបានជ្រើសយកនោះ។

**ដំបូន្មាន**៖ អ្នកប្រើប្រាស់កម្រិតខ្ពស់ ឬកម្រិតមានបទពិសោធន៍ នឹងយល់ថា មុខងារ *Rename* (*ផ្លាស់ប្តូរឈ្មោះ*) និង *Delete* (*លុបចោល*) មានប្រយោជន៍ ក្នុងការរក្សាភាពឯកជននៃអត្ថិភាពរបស់កម្មវិធីជាក់លាក់។ មុខងារទាំងពីរនេះ ធានាបានថា មានតែលោកអ្នកប៉ុណ្ណោះដែលដឹងអំពីអត្ថិភាពរបស់កម្មវិធីនេះ និងរក្សាវាឱ្យមានសុវត្ថិភាពពីភាគីបដិបក្ខ ឬអាក្រក់ដែលអាចនឹងរាយបញ្ជីកម្មវិធីដែលបានបញ្ចូល។

**ជំហានទី ៤**. **ចុច**លើ ![](/sbox/screen/ccleaner-en-1/54.png) ដើម្បីប្តូរឈ្មោះកម្មវិធីនោះ។ តាមរបៀបមួយផ្សេងទៀត  **ចុច**លើ ![](/sbox/screen/ccleaner-en-1/55.png) ដើម្បីលុបចោលកម្មវិធីមួយពីបញ្ជីនោះ ប៉ុន្តែ *ដោយមិន*រុះចោលកម្មវិធីនោះពិតប្រាកដឡើយ ។

<a name="6.2"></a>
## ៦.២ របៀបបិទចោលនូវកម្មវិធី ដែលបើកដំណើរការស្វ័យប្រវត្ត (Auto-Start Programs) ដោយប្រើកម្មវិធី CCleaner ##

កម្មវិធីដែលបើកដំណើរការស្វ័យប្រវត្ត(Auto-Start Program)មួយ ត្រូវបានកំណត់មុខងារឱ្យចាប់ផ្តើមដំណើរការខ្លួនឯងដោយស្វ័យប្រវត្ត នៅរៀងរាល់ពេលដែលលោកអ្នកបើកដំណើរការកុំព្យូទ័ររបស់លោកអ្នក។ កម្មវិធីដែលបើកដំណើរការស្វ័យប្រវត្ត (Auto-Start Programs) អាចនឹងចាប់ផ្តើមធ្វើការទាមទារប្រើធនធានរបស់ប្រព័ន្ធ និងពន្យឺតកុំព្យូទ័ររបស់លោកអ្នកនៅពេលចាប់ផ្តើមដំណើរការ។

**ជំហានទី ២**. **ចុច**លើ ![](/sbox/screen/ccleaner-en-1/50.png) បន្ទាប់មក **ចុច**លើ ![](/sbox/screen/ccleaner-en-1/56.png) ដើម្បីបើកផ្ទាំងខាងក្រោមនេះ៖

![](/sbox/screen/ccleaner-en-1/57.png) 

*រូបភាព ២ ៖ ផ្ទាំងជម្រើស Tools (ឧបករណ៍) ដែលបង្ហាញផ្ទាំងរង Startup (ចាប់ផ្តើមដំណើរការ)*

**ជំហានទី ៣**. **ជ្រើសយក**កម្មវិធីមួយពីក្នុងចំណោមកម្មវិធីដែលរាយនៅក្នុងផ្ទាំងរង *Startup* បន្ទាប់មក **ចុច**លើ ![](/sbox/screen/ccleaner-en-1/58.png) ដើម្បីបិទកម្មវិធីនេះ ដើម្បីកុំឱ្យវាចាប់ផ្តើមដំណើរការបានដោយស្វ័យប្រវត្តទៀត នៅពេលលោកអ្នកបើកដំណើរការកុំព្យូទ័ររបស់លោកអ្នក។

<a name="6.3"></a>
## ៦.៣ របៀបជូតលុបលំហថាសទិន្នន័យទំនេរ ដោយប្រើកម្មវិធី CCleaner ##

នៅក្នុងប្រព័ន្ធប្រតិបត្តិការ **Windows** ការលុបចោលឯកសារមួយ គឺគ្រាន់តែលុបចោលព័ត៌មានយោងទៅឯកសារនោះប៉ុណ្ណោះ  ប៉ុន្តែមិនអាចលុបចោលទិន្នន័យពិតប្រាកដរបស់វាទេ។ ទោះបីផ្ទៃនៃថាសទិន្នន័យនោះនឹងត្រូវបានសរសេរជាន់ពីលើជាយថាហេតុដោយឯកសារថ្មីទៅតាមពេលវេលាក៏ដោយ  អ្នកដែលមានជំនាញអាចនឹងប្រមូលផ្គុំបំណែកខ្លះ ឬទាំងអស់នៃឯកសារនោះបាន។ ប៉ុន្តែ លោកអ្នកអាចបង្ការការនេះមិនឱ្យកើតឡើងបាន ដោយការជូតលុបលំហទំនេរនៅក្នុងថាសរឹងរបស់លោកអ្នក។ កម្មវិធី  **CCleaner** អាចឱ្យលោកអ្នកជូតលុប**តារាងឯកសារមេ** (**Master File Table**) បានផងដែរ។ 

**តារាងឯកសារមេ** (**Master File Table**) គឺជាសន្ទស្សន៍នៃគ្រប់ឈ្មោះ និងទីតាំងរបស់ឯកសារទាំងអស់ រួមទាំងព័ត៌មានផ្សេងទៀត។ សម្រាប់ហេតុផលប្រសិទ្ធភាព  នៅពេល **Microsoft Windows** លុបចោលឯកសារមួយ  វាគ្រាន់តែដាក់សញ្ញាសម្គាល់ការចុះទិន្នន័យសន្ទស្សន៍សម្រាប់ឯកសារនោះថាត្រូវបានលុបចោលតែប៉ុណ្ណោះ។ ការចុះទិន្នន័យក្នុង**តារាងឯកសារមេ** (**Master File Table**)សម្រាប់ឯកសារ និងខ្លឹមសាររបស់ឯកសារ បន្តស្ថិតនៅក្នុងថាសរឹងដដែល។

**កំណត់សម្គាល់** ៖ ការជូតលុបថាសទិន្នន័យ និង**តារាងឯកសារមេ** (**Master File Table**) ត្រូវចំណាយពេលវេលាច្រើនគួរឱ្យកត់សម្គាល់។ ទំហំពេលវេលាដែលតម្រូវសម្រាប់កិច្ចការនេះ អាស្រ័យទៅលើចំនួនដងនៃការសរសេរជាន់ពីលើដែលបានកំណត់។

ដើម្បីកំណត់ថាស(Drive)ដែលលោកអ្នកចង់ជូតលុប ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/ccleaner-en-1/61.png) បន្ទាប់មក **ចុច**លើ ![](/sbox/screen/ccleaner-en-1/62.png) ដើម្បីបើកផ្ទាំង *Drive Wiper* (*មុខងារជូតលុបរន្ធថាស*)។ 

**ជំហានទី ២**. **ចុច**លើ *Wipe* (*ជូតលុប*) ![](/sbox/screen/ccleaner-en-1/04.png) ដើម្បីបើកបញ្ជីទម្លាក់របស់វា បន្ទាប់មក **ជ្រើសយក**ជម្រើស *Free Space* (*លំហទំនេរ*) ឬ *Entire drive (All data will be erased)* (*រន្ធថាសទាំងមូល (ទិន្នន័យទាំងអស់នឹងត្រូវបានលុបចោល)*)  បន្ទាប់មក **ជ្រើសយក** ![](/sbox/screen/ccleaner-en-1/59.png) ពីបញ្ជីទម្លាក់ *Security* (*សុវត្ថិភាព*) ។

**ព្រមាន** ៖ ជ្រើសយកតែជម្រើស *Entire drive (All data will be erased)* (*រន្ធថាសទាំងមូល (ទិន្នន័យទាំងអស់នឹងត្រូវបានលុបចោល)*) ប៉ុណ្ណោះ ប្រសិនបើលោកអ្នកប្រាកដ*ទាំងស្រុង*ថា លោកអ្នកចង់លុបចោលឯកសារនិងថតឯកសារ *និង* លំហទំនេររបស់លោកអ្នក។ 

**ជំហានទី ៣**. **ចុច**លើប្រអប់គូសរបស់ថាសដែលត្រូវលុបចោល និងបើកដំណើរការ ![](/sbox/screen/ccleaner-en-1/64.png)។ ឥឡូវនេះ ផ្ទាំងរបស់លោកអ្នក គួរតែដូចរូបភាពខាងក្រោមនេះ៖

![](/sbox/screen/ccleaner-en-1/65.png)

*រូបភាព ៣ ៖ ផ្ទាំងរង Drive Wiper (មុខងារជូតលុបថាស) ដែលជម្រើសពាក់ព័ន្ធត្រូវបានបើកដំណើរការ*

**ជំហានទី ៤**. **ចុច**លើ ![](/sbox/screen/ccleaner-en-1/64.png) ដើម្បីចាប់ផ្តើមជូតលុបថាស ដែលលោកអ្នកបានជ្រើសយក។

<a name="6.4"></a>
## ៦.៤ សំណួរដែលសួរញឹកញាប់ និង ការពិនិត្យមើលឡើងវិញ ##

<div class="background" markdown="1">

***សំណួរ ៖ ប្រសិនបើខ្ញុំលុបចោល (Uninstall) កម្មវិធី CCleaner តើឯកសារដែលលុបចោលពីមុននៅតែត្រូវបានលុបចោលដែរឬទេ?***

***ចម្លើយ** ៖ បាទ/ចា៎ស។* ប្រសិនបើលោកអ្នកបានកំណត់មុខងារ និងដំណើរការកម្មវិធី **CCleaner** *បានត្រឹមត្រូវនោះ      ឯកសារដែលធ្លាប់ត្រូវបានលុបចោលពីមុន នឹងនៅតែត្រូវបានលុបចោលដដែល ពោលគឺត្រូវបានលុបចោលជាអចិន្ត្រៃយ៍។*

***សំណួរ ៖ ប្រសិនបើខ្ញុំចម្លងកម្មវិធី CCleaner ដាក់ទៅក្នុងអង្គចងចាំ USB មួយ តើខ្ញុំអាចប្រើវាជាមួយកុំព្យូទ័រមួយនៅហាង      អ៊ីនធើរណែត ដើម្បីលុបចោលស្លាកស្នាមការងាររបស់ខ្ញុំនៅក្នុងកុំព្យូទ័រនោះ បានដែរឬទេ? តើមានហេតុផលណាមួយ ដែលខ្ញុំមិនអាចប្រើវាក្នុងរបៀបនេះដែរឬទេ?***

***ចម្លើយ** ៖ អាចប្រើបាន! មាន [សំណៅកម្មវិធី**CCleaner**ដែលអាចយកតាមខ្លួនបាន](/km/ccleaner_portable)។ ប្រសិនបើហាងអ៊ីនធើរណែតដែលលោកអ្នកកំពុងធ្វើការនោះ អនុញ្ញាតឱ្យលោកអ្នកអាចដំណើរការកម្មវិធីចេញពីអង្គចងចាំUSBបាន នោះលោកអ្នកពិតជាអាចប្រើសំណៅកម្មវិធី**CCleaner** អាចយកតាមខ្លួនបាននេះ ដើម្បីលុបចោលស្លាកស្នាមការងាររបស់លោកអ្នកដែលមាននៅក្នុងកុំព្យូទ័រនោះ។ ប៉ុន្តែ ត្រូវចាំថា លោកអ្នកអាចនឹងត្រូវបានពិនិត្យតាមដាននៅហាងអ៊ីនធើរណែត។ ជាមួយគ្នានេះផងដែរ លោកអ្នកអាចនឹងមានហានិភ័យឆ្លងកម្មវិធីអាក្រក់ តាមរយៈការភ្ជាប់អង្គចងចាំUSBរបស់លោកអ្នកទៅកុំព្យូទ័រនៅហាងអ៊ីនធើរណែតនោះ។*

***សំណួរ ៖ ប្រសិនបើខ្ញុំប្រើការសរសេរជាន់ពីលើរបស់កម្មវិធី CCleaner ចំនួនតែមួយដង តើអាចនឹងមានអ្នកស្តារយកទិន្នន័យរបស់ខ្ញុំបានឬទេ? ចុះប្រសិនបើខ្ញុំប្រើការសរសេរជាន់ពីលើចំនួនប្រាំពីរដងវិញ?***

***ចម្លើយ** ៖ ការសរសេរជាន់ពីលើធ្វើកាន់តែច្រើនដង ឱកាសអាចស្តារយកទិន្នន័យវិញបានមានកាន់តែតិច។ ប៉ុន្តែ ការបង្កើនចំនួនដងនៃការសរសេរជាន់ពីលើ ដែលប្រើនៅក្នុងការជូតលុបទិន្នន័យ ក៏បង្កើនរយៈពេលដំណើរការជូតលុបផងដែរ។* 

***សំណួរ ៖ តើការសម្អាតបញ្ជីឯកសាររបស់ Windows (Windows Registry) គឺគ្រប់គ្រាន់ដើម្បីលុបចោលគ្រប់សញ្ញាឃើញច្បាស់នៃការបញ្ចូល និងប្រើកម្មវិធីជាបណ្តោះអាសន្នរបស់ខ្ញុំនៅក្នុងកុំព្យូទ័ររបស់ខ្ញុំដែរឬទេ?***

***ចម្លើយ** ៖ ជាការល្អបំផុត លោកអ្នកគួរតែលុបចោលគ្រប់ឯកសារទាំងអស់ដែលទាក់ទងទៅនឹងកម្មវិធីនោះ ប្រើកម្មវិធី **CCleaner** ដើម្បីលុបចោលឯកសារបណ្តោះអាសន្ន  សម្អាតបញ្ជីឯកសាររបស់ Windows **Windows Registry**  និងជូតលុបលំហទំនេរនៅលើថាសទិន្នន័យ ដើម្បីលុបចោលគ្រប់ស្លាកស្នាមទាំងអស់របស់កម្មវិធីនោះនិងកិច្ចការដែលលោកអ្នកបានធ្វើជាមួយកម្មវិធីនោះ។*

</div>

<a name="6.5"></a>
## ៦.៥ សំណួរពិនិត្យមើលឡើងវិញ ##

- តើព័ត៌មានប្រភេទអ្វីខ្លះ ដែលកម្មវិធី **CCleaner** លុបចោលពីកុំព្យូទ័ររបស់លោកអ្នក?
- តើវាធ្វើកិច្ចការនេះដោយរបៀបណា?
- តើមានភាពខុសប្លែកគ្នាអ្វីខ្លះ រវាងចំនួនដងនៃការសរសេរជាន់ពីលើដែលលោកអ្នកជ្រើសរើស នៅពេលលោកអ្នកសរសេរជាន់ពីលើទិន្នន័យរបស់លោកអ្នកដោយសុវត្ថិភាព?
- តើ **បញ្ជីឯកសាររបស់ Windows** (**Windows Registry**) គឺជាអ្វី? ហើយ តើហេតុអ្វីបានជាលោកអ្នកត្រូវបានណែនាំឱ្យសម្អាតវា?
- តើលោកអ្នកគួរធ្វើអ្វីខ្លះ មុនពេលលោកអ្នកសម្អាតបញ្ជីឯកសាររបស់ Windows (Windows Registry)?



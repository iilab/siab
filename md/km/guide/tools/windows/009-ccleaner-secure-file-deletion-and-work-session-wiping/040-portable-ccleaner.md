

---

lang: km
community: guide
type: tools
legacy: True
child: True
os: windows
weight: 4
depth: 3
title: Portable CCleaner

---

## ៥.១ ភាពខុសគ្នារវាងសំណៅកម្មវិធី Installed CCleaner (កម្មវិធី CCleaner ដែលបញ្ចូលក្នុងកុំព្យូទ័រ) និង Portable Eraser (កម្មវិធី CCleaner ដែលអាចយកតាមខ្លួនបាន) ##

ប្រសិនបើកម្មវិធីដែលអាចយកតាមខ្លួនបាន *មិន*ត្រូវបានបញ្ចូលនៅក្នុងកុំព្យូទ័រមូលដ្ឋានមួយទេនោះ  អត្ថិភាព និងការប្រើកម្មវិធីទាំងនោះអាចនៅតែមិនត្រូវបានរកឃើញ។ ប៉ុន្តែ ត្រូវចាំថា ឧបករណ៍ផ្ទុកទិន្នន័យខាងក្រៅឬអង្គចងចាំUSB និងកម្មវិធីដែលអាចយកតាមខ្លួនបានរបស់លោកអ្នក គឺត្រូវមានសុវត្ថិភាពដូចជាកុំព្យូទ័រដែលលោកអ្នកកំពុងប្រើដែរ ហើយពួកវាអាចប្រឈមនឹង   ការឆ្លងអេដវែរ ម៉ាលវែរ ស្ប៉ាយវែរ និងមេរោគ។

មិនមានភាពខុសគ្នាផ្សេងទៀត រវាង **Portable CCleaner** (**កម្មវិធី CCleaner ដែលអាចយកតាមខ្លួនបាន**) និងសំណៅកម្មវិធី CCleaner ដែលរចនាឡើង ដើម្បីបញ្ចូលក្នុងកុំព្យូទ័រមូលដ្ឋានឡើយ។

## ៥.២ របៀបដោនឡូត និងទាញយកកម្មវិធី Portable CCleaner ##

ដើម្បីចាប់ផ្តើមដោនឡូតនិងទាញយកកម្មវិធី **Portable CCleaner** ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ [**http://www.piriform.com/ccleaner/download/portable**](http://www.piriform.com/ccleaner/download/portable) ដើម្បីនាំទៅរកគេហទំព័រដោនឡូតកម្មវិធី **Portable CCleaner** ដែលសមស្រប និងចាប់ផ្តើមដោនឡូតកម្មវិធី **Portable CCleaner** ដោយស្វ័យប្រវត្ត។

**ជំហានទី ២**. **បើកចូល**ទៅថតឯកសារដោនឡូតដែលបានកំណត់ បន្ទាប់មក **ចុចម៉ោសខាងស្តាំ**លើ ![](/sbox/screen/ccleanerportable-en-1/01.png) ដើម្បីបើកម៉ឺនុយPop-up របស់ **Windows** បន្ទាប់មក **ជ្រើសយក** ជម្រើស *Extract All...* (*ទាញយកទាំងអស់…*) ដូចបង្ហាញនៅក្នុង *រូបភាព ១* ខាងក្រោមនេះ៖

![](/sbox/screen/ccleanerportable-en-1/02.png)

*រូបភាព ១ ៖ ម៉ឺនុយPop-up របស់ **Windows** ដែលជម្រើស Extract All... (ទាញយកទាំងអស់…) ត្រូវបានជ្រើសយក*

**កំណត់សម្គាល់** ៖ **ជំហានទី ២** នឹងបើកផ្ទាំង *Extract Compressed (Zipped) Folders* (*ទាញយកថតឯកសារបង្ហាប់*) ដូចខាងក្រោមនេះ៖

![](/sbox/screen/ccleanerportable-en-1/04.png)

*រូបភាព ២ ៖ ផ្ទាំង Select a Destination (ជ្រើសរើសទីតាំងគោលដៅ)*

**ជំហានទី ៣**. **ចុច**លើ ![](/sbox/screen/ccleanerportable-en-1/05.png) ដើម្បីបើកផ្ទាំងបើកចូល *Select a Destination* (*ជ្រើសរើសទីតាំងគោលដៅ*)។ **បើកចូល**ទៅក្នុងឧបករណ៍ផ្ទុកទិន្នន័យខាងក្រៅ ឬអង្គចងចាំ USB បន្ទាប់មក **ចុច**លើ ![](/sbox/screen/ccleanerportable-en-1/06.png) ដើម្បីបង្កើតថតឯកសារ **Portable CCleaner** ថ្មី សម្រាប់ដាក់ឯកសារបញ្ចូលកម្មវិធីដែលត្រូវបានទាញយក។ 

**ជំហានទី ៤**. **វាយបញ្ចូល**ឈ្មោះមួយសម្រាប់ថតឯកសារថ្មីនេះ នៅក្នុងមែកធាងនៃឯកសារ ដូចបង្ហាញនៅក្នុង *រូបភាព ៣* ខាងក្រោមនេះ៖ 

![](/sbox/screen/ccleanerportable-en-1/07.png)

*រូបភាព ៣ ៖ ផ្ទាំង Select a Destination (ជ្រើសរើសទីតាំងគោលដៅ)*

**កំណត់សម្គាល់** ៖ ជ្រើសរើសឈ្មោះផ្សេងមួយសម្រាប់ថតឯកសារ **Portable CCleaner** នេះ ដើម្បីកុំឱ្យវាបង្ហាញច្បាស់ពេកថា លោកអ្នកកំពុងប្រើកម្មវិធី Portable CCleaner។

**ជំហានទី ៥**. **ចុច**លើ ![](/sbox/screen/ccleanerportable-en-1/08.png) ដើម្បីបិទផ្ទាំងបើកចូល *Select a Destination* (*ជ្រើសរើសទីតាំងគោលដៅ*) និងដើម្បីត្រឡប់ទៅផ្ទាំង *Select a Destination* (*ជ្រើសរើសទីតាំងគោលដៅ*) វិញ បន្ទាប់មក **ចុច**លើ ![](/sbox/screen/ccleanerportable-en-1/03.png) ដើម្បីចាប់ផ្តើមទាញយកឯកសារកម្មវិធីដែលមាននៅក្នុងវា ទៅដាក់ក្នុងថតឯកសារបង្កើតថ្មីនេះ។

**ជំហានទី ៦**. **ចុច**លើ ![](/sbox/screen/ccleanerportable-en-1/09.png) ដើម្បីពិនិត្យផ្ទៀងផ្ទាត់ដោយស្វ័យប្រវត្តថា តើកម្មវិធី**Portable CCleaner** ត្រូវបានទាញយកដោយជោគជ័យទៅដាក់ក្នុងថតឯកសារគោលដៅដែរឬទេ ដូចបង្ហាញនៅក្នុង *រូបភាព ៤* ខាងក្រោមនេះ៖

![](/sbox/screen/ccleanerportable-en-1/10.png)

*រូបភាព ៤ ៖ កម្មវិធី CCleaner ដែលត្រូវបានទាញយកទៅដាក់ក្នុងថតឯកសារគោលដៅ នៅក្នុងថាសរឹងខាងក្រៅដែលបានកំណត់មួយ (ត្រូវបានប្តូរទំហំ)*

**ជំហានទី ៧**. **ចុចរហ័សពីរដង**លើ ![](/sbox/screen/ccleanerportable-en-1/11.png) ដើម្បីបើកកម្មវិធី **Portable CCleaner**។

សូមមើលជំពូកកម្មវិធី  [**CCleaner**](/km/ccleaner_main) ដើម្បីចាប់ផ្តើមកំណត់មុខងារ និងប្រើប្រាស់កម្មវិធីនេះ។




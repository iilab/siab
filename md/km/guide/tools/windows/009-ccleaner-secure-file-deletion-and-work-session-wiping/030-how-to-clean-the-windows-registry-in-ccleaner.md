

---

lang: km
community: guide
type: tools
legacy: True
child: True
os: windows
weight: 3
depth: 3
title: How to Clean the Windows Registry in CCleaner

---

បញ្ជីផ្នែកដែលមាននៅក្នុងទំព័រនេះ៖  

- [**៤.០ មុនពេលលោកអ្នកចាប់ផ្តើម**](#4.0)
- [**៤.១ របៀបសម្អាតបញ្ជីឯកសាររបស់Windows (Windows Registry)របស់លោកអ្នក ដោយប្រើកម្មវិធី CCleaner**](#4.1)
- [**៤.២ របៀបស្តារយកឯកសារថតចម្លង នៃបញ្ជីឯកសាររបស់លោកអ្នកមកវិញ**](#4.2)

<a name="4.0"></a>
## ៤.០ មុនពេលលោកអ្នកចាប់ផ្តើម ##

កម្មវិធី **CCleaner** អាចឱ្យលោកអ្នកសម្អាតបានផងដែរនូវ **បញ្ជីឯកសាររបស់Windows** (**Windows Registry**) ដែលជាឃ្លាំងទិន្នន័យរក្សាទុកព័ត៌មានអំពីការកំណត់មុខងារគ្រឿងរឹង និងកម្មវិធីដែលមាននៅក្នុងប្រព័ន្ធកុំព្យូទ័ររបស់លោកអ្នក។ រាល់ពេលដែលលោកអ្នកផ្លាស់ប្តូរព័ត៌មានអំពីការកំណត់មុខងារប្រព័ន្ធ បញ្ចូលកម្មវិធី ឬធ្វើកិច្ចការជាទម្លាប់ផ្សេងទៀត  ការផ្លាស់ប្តូរទាំងនេះត្រូវបានបង្ហាញឱ្យឃើញ និងរក្សាទុកនៅក្នុង**បញ្ជីឯកសាររបស់Windows** (**Windows Registry**)។ 
 
ប៉ុន្តែ កន្លងទៅតាមពេលវេលា **បញ្ជីឯកសាររបស់Windows** (**Windows Registry**) បង្គរព័ត៌មានអំពីការកំណត់មុខងារដែលហួសសម័យ រាប់បញ្ចូលទាំងស្លាកស្នាមនៃកម្មវិធីដែលលែងប្រើ។ ជម្រើស *Registry* (*បញ្ជីឯកសារ*) របស់កម្មវិធី **CCleaner** អាចឱ្យលោកអ្នកស្គែនរក និងលុបចោលព័ត៌មានបែបនេះ និងកែលម្អមុខងារ និងល្បឿនទាំងមូលនៃប្រព័ន្ធកុំព្យូទ័ររបស់លោកអ្នក ព្រមទាំងការពារភាពឯកជននិងសុវត្ថិភាពឌីជីតថលរបស់លោកអ្នក។

**ដំបូន្មាន**៖ ការស្គែន**បញ្ជីឯកសាររបស់Windows** (**Windows Registry**) គួរត្រូវបានធ្វើជាប្រចាំសប្តាហ៍ ឬប្រចាំខែ។

<a name="4.1"></a>
## ៤.១ របៀបសម្អាតបញ្ជីឯកសាររបស់ Windows (Windows Registry)របស់លោកអ្នក ដោយប្រើកម្មវិធី CCleaner ##

**ជំហានទី ១**. **ចុច**លើ ![](/sbox/screen/ccleaner-en-1/30.png) ដើម្បីបើកផ្ទាំងខាងក្រោមនេះ៖

![](/sbox/screen/ccleaner-en-1/31.png)

*រូបភាព ១ ៖ អន្តរផ្ទៃមុខប្រើប្រាស់របស់កម្មវិធី CCleaner ក្នុងទម្រង់ជាបញ្ជីឯកសារ (Registry Mode)*

ផ្ទាំង **CCleaner** *Registry* (*បញ្ជីឯកសារ* របស់កម្មវិធី **CCleaner**) ត្រូវបានចែកជាបញ្ជី *Registry Cleaner* (*ផ្ទាំងសម្អាតបញ្ជីឯកសារ*)មួយ និងផ្ទាំងរងមួយទៀតដែលប្រើដើម្បីបង្ហាញព័ត៌មានទាក់ទងបញ្ហាដែលបានរកឃើញ។

**ជំហានទី ២**. **គូសយក** ជម្រើសទាំងអស់ដែលមាននៅក្នុងបញ្ជី *Registry Cleaner* (*ផ្ទាំងសម្អាតបញ្ជីឯកសារ*)  (ដូចបង្ហាញនៅក្នុង *រូបភាព ១*) បន្ទាប់មក **ចុច**លើ ![](/sbox/screen/ccleaner-en-1/32.png) ដើម្បីចាប់ផ្តើមស្គែនរកបញ្ហាដែលទាក់ទងទៅនឹងបញ្ជីឯកសារដើម្បីធ្វើការដោះស្រាយ។ មួយរយៈពេលក្រោយមក លទ្ធផលរបស់លោកអ្នកអាចនឹងដូចផ្ទាំងខាងក្រោមនេះ៖

![](/sbox/screen/ccleaner-en-1/33.png)

*រូបភាព ២ ៖ ផ្ទាំងលទ្ធផល ដែលបង្ហាញបញ្ជីនៃបញ្ហាដែលត្រូវដោះស្រាយ* 

ដើម្បីជាវិធានការប្រុងប្រយ័ត្នទុកមុន មុនពេលលោកអ្នកចាប់ផ្តើមដោះស្រាយបញ្ជីឯកសាររបស់Windows (Windows Registry) លោកអ្នកនឹងត្រូវបានប្រាប់ជាមុន ឱ្យថតទុកសំណៅឯកសារថតចម្លងនៃបញ្ជីឯកសាររបស់លោកអ្នក។ ប្រសិនបើមានបញ្ហាកើតឡើង បន្ទាប់ពីបញ្ជីឯកសាររបស់Windows (Windows Registry)ត្រូវបានសម្អាតរួច លោកអ្នកអាចនឹងស្តារបញ្ជីឯកសាររបស់Windows (Windows Registry) ទៅរកសភាពដើមវិញបានដោយប្រើឯកសារថតចម្លងនេះ។

**ជំហានទី ៣**. **ចុច**លើ ![](/sbox/screen/ccleaner-en-1/34.png) ដើម្បីបើកផ្ទាំងបញ្ជាក់ដូចខាងក្រោមនេះ៖

![](/sbox/screen/ccleaner-en-1/35.png)

*រូបភាព ៣ ៖ ផ្ទាំងបញ្ជាក់*

**ដំបូន្មាន** ៖ ប្រសិនបើលោកអ្នកភ្លេចទីកន្លែង ដែលខ្លួនបានរក្សាទុកឯកសារថតចម្លងបញ្ជីឯកសារ  លោកអ្នកអាចធ្វើការស្វែងរកឯកសារដែលមានកន្ទុយពាក្យសម្គាល់ប្រភេទឯកសារ *.reg*។ 

**ជំហានទី ៤**. **ចុច**លើ ![](/sbox/screen/ccleaner-en-1/36.png) ដើម្បីបង្កើតសំណៅថតចម្លងនៃបញ្ជីឯកសាររបស់លោកអ្នក និងបើកផ្ទាំងខាងក្រោម៖

![](/sbox/screen/ccleaner-en-1/37.png)

*រូបភាព ៤ ៖ ផ្ទាំង Save As (បើករកទីតាំងដែលត្រូវថតឯកសារទុក)*

**ជំហានទី ៥**. **ចុច**លើ ![](/sbox/screen/ccleaner-en-1/38.png) បន្ទាប់ពីលោកអ្នកបានជ្រើសរើសទីតាំងមួយសម្រាប់ សំណៅឯកសារថតចម្លងរបស់លោកអ្នក ដើម្បីបើកផ្ទាំងខាងក្រោមនេះ៖

![](/sbox/screen/ccleaner-en-1/39.png)

*រូបភាព ៥ ៖ ផ្ទាំង Fix Issue/Fix All Selected Issues (ដោះស្រាយបញ្ហា / ដោះស្រាយគ្រប់បញ្ហាដែលបានជ្រើសយក)*

**កំណត់សម្គាល់** ៖ អ្នកប្រើប្រាស់កម្រិតខ្ពស់ ឬកម្រិតជំនាញ នឹងកោតសរសើរចំពោះសមត្ថភាព ដែលអាចដោះស្រាយបញ្ហាមួយចំនួន និងមិនអើពើចំពោះបញ្ហាផ្សេងទៀត អាស្រ័យទៅតាមតម្រូវការរបស់ពួកគេ។ អ្នកប្រើប្រាស់កម្រិតមធ្យមនិងកម្រិតដំបូង ត្រូវបានណែនាំឱ្យដោះស្រាយត្រឹមគ្រប់បញ្ហាទាំងអស់ដែលបានជ្រើសយកប៉ុណ្ណោះ។

**ជំហានទី ៦**. **ចុច**លើ ![](/sbox/screen/ccleaner-en-1/40.png) ឬ ![](/sbox/screen/ccleaner-en-1/41.png) ដើម្បីមើលបញ្ហានីមួយៗ បន្ទាប់មក **ចុច**លើ ![](/sbox/screen/ccleaner-en-1/42.png) ដើម្បីដោះស្រាយតែបញ្ហាណាដែលលោកអ្នកចង់ដោះស្រាយ។

**ជំហានទី ៧**. **ចុច**លើ ![](/sbox/screen/ccleaner-en-1/43.png) ដើម្បីដោះស្រាយ *គ្រប់* បញ្ហាដែលបានជ្រើសយក បន្ទាប់មក **ចុច**លើ ![](/sbox/screen/ccleaner-en-1/44.png) ដើម្បីបញ្ចប់ដំណើរការសម្អាត។

**ដំបូន្មាន**៖ អនុវត្តពី **ជំហានទី ២** ដល់ **៧** ឡើងវិញ រហូតទាល់តែលោកអ្នកលែងឃើញមានបញ្ហាដែលត្រូវដោះស្រាយ។
ឥឡូវនេះ បញ្ជីឯកសាររបស់Windows (Windows Registry) ត្រូវបានសម្អាតដោយជោគជ័យ។

ឥឡូវនេះ **បញ្ជីឯកសាររបស់Windows** (Windows Registry) ត្រូវបានសម្អាតដោយជោគជ័យ។

<a name="4.2"></a>
## ៤.២ របៀបស្តារយកឯកសារថតចម្លងបញ្ជីឯកសារ របស់លោកអ្នកមកវិញ ##

ប្រសិនបើលោកអ្នកសង្ស័យថា ការសម្អាតបញ្ជីឯកសាររបស់Windows (Windows Registry) បានបង្កបញ្ហាដល់ការបំពេញមុខងាររបស់ប្រព័ន្ធកុំព្យូទ័រលោកអ្នក  នោះឯកសារថតចម្លងនៃបញ្ជីឯកសារដែលលោកអ្នកបានបង្កើតពី **ជំហានទី ៣** ដល់ **៥** នៅក្នុងផ្នែក **៤.១** អាចយកមកប្រើដើម្បីស្តារយកបញ្ជីឯកសារដើមមកវិញ និងកាត់បន្ថយការជ្រៀតជ្រែកជាមួយប្រព័ន្ធកុំព្យូទ័ររបស់លោកអ្នក។

ដើម្បីស្តារយកបញ្ជីឯកសារដើមមកវិញ ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក Start > Run (ចាប់ផ្តើម > ដំណើរការ)** ដើម្បីបើកផ្ទាំង *Run* បន្ទាប់មក **វាយបញ្ចូល**ពាក្យ *regedit* ដូចខាងក្រោមនេះ៖

![](/sbox/screen/ccleaner-en-1/45.png)

*រូបភាព ៦ ៖ ផ្ទាំង Run*

**ជំហានទី ២**. **ចុច**លើ ![](/sbox/screen/ccleaner-en-1/22.png) ដើម្បីបើកផ្ទាំងខាងក្រោមនេះ៖

![](/sbox/screen/ccleaner-en-1/46.png)

*រូបភាព ៧ ៖ Registry Editor (កម្មវិធីកែបញ្ជីឯកសារ)*

**ជំហានទី ៣**. **ជ្រើសយក File > Import (ឯកសារ > នាំចូល)** ពីរបាម៉ឺនុយរបស់ *Registry Editor* (*កម្មវិធីកែបញ្ជីឯកសារ*) ដើម្បីបើកផ្ទាំង *Import Registry File* (*នាំចូលឯកសារបញ្ជីឯកសារ*) បន្ទាប់មក **ជ្រើសយក** ![](/sbox/screen/ccleaner-en-1/47.png)។

**ជំហានទី ៤**. **ចុច**លើ ![](/sbox/screen/ccleaner-en-1/48.png) ដើម្បីបើកផ្ទាំងបញ្ជាក់ប្រាប់ដូចខាងក្រោមនេះ៖

![](/sbox/screen/ccleaner-en-1/49.png)

*រូបភាព ៨ ៖ ផ្ទាំងសន្ទនារបស់ Registry Editor (កម្មវិធីកែបញ្ជីឯកសារ) ដែលបញ្ជាក់ប្រាប់ថា ឯកសារថតចម្លងនៃបញ្ជីឯកសារត្រូវបានស្តារយកមកវិញរួចហើយ*

**ជំហានទី ៥**. **ចុច**លើ ![](/sbox/screen/ccleaner-en-1/22.png) ដើម្បីបញ្ចប់ការស្តារយកឯកសារថតចម្លងនៃបញ្ជីឯកសារមកវិញ ។


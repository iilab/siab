

---

lang: km
community: guide
type: tools
legacy: True
child: True
os: windows
weight: 4
depth: 3
title: Hidden Volumes

---

បញ្ជីនៃផ្នែកដែលមាននៅក្នុងទំព័រនេះ ៖

- [**៥.០ អំពីប្រអប់ទិន្នន័យលាក់កំបាំង**](#5.0)
- [**៥.១ របៀបបង្កើតប្រអប់ទិន្នន័យលាក់កំបាំង**](#5.1)
- [**៥.២ របៀបបើកប្រអប់ទិន្នន័យលាក់កំបាំង**](#5.2)
- [**៥.៣ ដំបូន្មានអំពីរបៀបប្រើដោយសុវត្ថិភាពនូវ Hidden Disk Feature (លក្ខណៈពិសេសថាសលាក់កំបាំង)**](#5.3)

<a name="5.0"></a>
## ៥.០ អំពីប្រអប់ទិន្នន័យលាក់កំបាំង ##

Iនៅក្នុងកម្មវិធី **TrueCrypt**  *ប្រអប់ទិន្នន័យលាក់កំបាំង* ត្រូវបានរក្សាទុកនៅក្នុង *ប្រអប់ទិន្នន័យស្តង់ដារ* ដែលមានទម្រង់សម្ងាត់ ប៉ុន្តែអត្ថិភាពរបស់វាត្រូវបានលាក់បាំង។ សូម្បីតែនៅពេលលោកអ្នកបើកប្រអប់ទិន្នន័យស្តង់ដារក៏ដោយ គេនៅតែមិនអាចរកឃើញ ឬបង្ហាញអំពីអត្ថិភាពរបស់ប្រអប់ទិន្នន័យលាក់កំបាំងឡើយ។ ប្រសិនបើលោកអ្នកត្រូវបានបង្ខំឱ្យបង្ហាញពាក្យសម្ងាត់របស់លោកអ្នក និងទីតាំងនៃប្រអប់ទិន្នន័យស្តង់ដាររបស់លោកអ្នក នោះទិន្នន័យដែលមាននៅក្នុងប្រអប់ទិន្នន័យស្តង់ដារអាចនឹងត្រូវបានបើកបង្ហាញ  ប៉ុន្តែ**មិន**បើកបង្ហាញថាមានប្រអប់ទិន្នន័យលាក់កំបាំងនៅក្នុងប្រអប់ទិន្នន័យស្តង់ដារឡើយ។ 

វាប្រៀបដូចជាកាតាបមួយដែលមានថតសម្ងាត់មួយ៖ លោកអ្នករក្សាទុកនៅក្នុងថតធម្មតា នៃកាតាបរបស់លោកអ្នក នូវឯកសារដែលលោកអ្នកមិនខ្វល់ពីការត្រូវបានរឹបអូស ឬបាត់ ហើយលោកអ្នករក្សាទុកឯកសារសម្ងាត់ និងឯកជននៅក្នុងថតសម្ងាត់នោះ។ ទីតាំងនៃថតសម្ងាត់នោះ(ជាពិសេសថតសម្ងាត់ដែលត្រូវបានរចនាបានយ៉ាងល្អ) គឺដើម្បីលាក់បាំងមិនឱ្យដឹងថា មានថតសម្ងាត់នោះនៅក្នុងកាតាបនោះ ដែលដោយហេតុនេះហើយ ឯកសារសម្ងាត់ និងឯកជនទាំងនោះក៏ត្រូវបានលាក់ជាមួយវាដែរ។

<a name="5.1"></a>
## ៥.១ របៀបបង្កើតប្រអប់ទិន្នន័យលាក់កំបាំង ##

ការបង្កើត *ប្រអប់ទិន្នន័យលាក់កំបាំង* **TrueCrypt** មានលក្ខណៈស្រដៀងទៅនឹងការបង្កើត *ប្រអប់ទិន្នន័យស្តង់ដារ*​ ***TrueCrypt** ដែរ ៖ មានផ្ទាំងរូបមួយចំនួនដែលដូចគ្នា។

**ជំហានទី ១**. **បើក**កម្មវិធី **TrueCrypt**។

**ជំហានទី ២**. **ចុច**លើ ![](/sbox/screen/truecrypt-en/13.png) ដើម្បីបើកផ្ទាំង *TrueCrypt Volume Creation Wizard* (*ដំណើរការបង្កើតប្រអប់ទិន្នន័យ TrueCrypt*)។ 

**ជំហានទី ៣**. **ចុច**លើ ![](/sbox/screen/truecrypt-en/05.png) ដើម្បីទទួលយកជម្រើស *Create an encrypted file container* (*បង្កើតប្រអប់ឯកសារដែលមានទម្រង់សម្ងាត់*)។

**ជំហានទី ៤**. **គូសយក** ជម្រើស *Hidden TrueCrypt volume* (*ប្រអប់ទិន្នន័យ TrueCrypt លាក់កំបាំង*) ដូចខាងក្រោមនេះ៖ 

![](/sbox/screen/truecrypt-en/37.png)

*រូបភាព ១ ៖ ផ្ទាំង TrueCrypt Volume Creation Wizard (ដំណើរការបង្កើតប្រអប់ទិន្នន័យ TrueCrypt) ដែលជ្រើសយកជម្រើស Hidden TrueCrypt Volume (ប្រអប់ទិន្នន័យ TrueCrypt លាក់កំបាំង)*

**ជំហានទី ៥**. **ចុច**លើ ![](/sbox/screen/truecrypt-en/05.png) ដើម្បីបើកផ្ទាំងខាងក្រោម៖

![](/sbox/screen/truecrypt-en/38.png)

*រូបភាព ២ ៖ ផ្ទាំង TrueCrypt Volume Creation Wizard – Mode (ដំណើរការបង្កើតប្រអប់ទិន្នន័យ TrueCrypt - ទម្រង់នៃការបង្កើតប្រអប់ទិន្នន័យ)*

- ទម្រង់ *Direct mode* ៖ ជម្រើសនេះ អាចឱ្យលោកអ្នកបង្កើត *ប្រអប់ទិន្នន័យលាក់កំបាំង* នៅក្នុង *ប្រអប់ទិន្នន័យស្តង់ដារ*ដែលមានស្រាប់។

- ទម្រង់ *Normal mode* ៖ ជម្រើសនេះ អាចឱ្យលោកអ្នកបង្កើត *ប្រអប់ទិន្នន័យស្តង់ដារ* ថ្មីទាំងស្រុងមួយ ដើម្បីផ្ទុក *ប្រអប់ទិន្នន័យលាក់កំបាំង*។

នៅក្នុងឧទាហរណ៍នេះ យើងនឹងប្រើទម្រង់ *Direct mode*។  

**កំណត់សម្គាល់**៖ ប្រសិនបើលោកអ្នកចង់ចាប់ផ្តើម *ប្រអប់ទិន្នន័យស្តង់ដារ* ថ្មីមួយជាង សូមអនុវត្តឡើងវិញនូវដំណើរការនៅក្នុងផ្នែក [**២.២ របៀបបង្កើតប្រអប់ទិន្នន័យស្តង់ដារ**](/km/truecrypt_standardvolumes#2.2)។

**ជំហានទី ៦**. **គូសយក**ជម្រើស *Direct Mode* បន្ទាប់មក **ចុច**លើ ![](/sbox/screen/truecrypt-en/05.png) ដើម្បីបើកផ្ទាំង *TrueCrypt Volume Creation - Volume Location* (*ការបង្កើតប្រអប់ទិន្នន័យ TrueCrypt - ទីតាំងប្រអប់ទិន្នន័យ*)។

**កំណត់សម្គាល់**៖ ត្រូវប្រាកដថា *ប្រអប់ទិន្នន័យស្តង់ដារ* ត្រូវបានបិទ មុនពេលជ្រើសយកវា។ 

**ជំហានទី ៧**. **ចុច**លើ ![](/sbox/screen/truecrypt-en/17.png) ដើម្បីបើកផ្ទាំងខាងក្រោម៖ 

![](/sbox/screen/truecrypt-en/29.png)

*រូបភាព ៣ ៖ ផ្ទាំងTrueCrypt Volume Creation Wizard - Select a TrueCrypt Volume (ដំណើរការបង្កើតប្រអប់ទិន្នន័យ TrueCrypt - ជ្រើសយកប្រអប់ទិន្នន័យ TrueCrypt មួយ)*

**ជំហានទី ៨**. **កំណត់ទីតាំង** ឯកសារប្រអប់ទិន្នន័យនេះ ដោយប្រើផ្ទាំង *Select a TrueCrypt Volume* (* ជ្រើសយកប្រអប់ទិន្នន័យ TrueCrypt មួយ*) ដូចបង្ហាញនៅក្នុង *រូបភាព ៣*។ 

**ជំហានទី ៩**. **ចុច**លើ ![](/sbox/screen/truecrypt-en/30.png) ដើម្បីត្រឡប់ទៅកាន់ផ្ទាំង *TrueCrypt Volume Creation Wizard* (*ដំណើរការបង្កើតប្រអប់ទិន្នន័យ TrueCrypt*) វិញ។

**ជំហានទី ១០**. **ចុច**លើ ![](/sbox/screen/truecrypt-en/05.png) ដើម្បីបើកផ្ទាំង *Enter password* (*វាយបញ្ចូលពាក្យសម្ងាត់*)។

**ជំហានទី ១១**. **វាយ**បញ្ចូលទៅក្នុងប្រអប់ *Password* (*ពាក្យសម្ងាត់*) នូវពាក្យសម្ងាត់ ដែលលោកអ្នកបានប្រើនៅពេលបង្កើត *ប្រអប់ទិន្នន័យស្តង់ដារ* ដើម្បីបើកផ្ទាំងខាងក្រោម៖

![](/sbox/screen/truecrypt-en/46.png)

*រូបភាព ៤ ៖ ផ្ទាំង TrueCrypt Volume Creation Wizard - Hidden Volume Message (ដំណើរការបង្កើតប្រអប់ទិន្នន័យTrueCrypt - សារអំពីប្រអប់ទិន្នន័យលាក់កំបាំង)*

**ជំហានទី ១២**. **ចុចលើ** ![](/sbox/screen/truecrypt-en/05.png) បន្ទាប់ពីលោកអ្នកបានអានសារនេះ ដើម្បីបើកផ្ទាំង *Hidden Volume Encryptions Options* (*ជម្រើសវិធីបម្លែងប្រអប់ទិន្នន័យលាក់កំបាំងជាទម្រង់សម្ងាត់*)។

**កំណត់សម្គាល់**៖ ត្រូវទុកការកំណត់នៃ *Encryption Algorithm* និង *Hash Algorithm* សម្រាប់ *ប្រអប់ទិន្នន័យលាក់កំបាំង* នេះ ឱ្យនៅដដែល។ 

**ជំហានទី ១៣**. **ចុច**លើ ![](/sbox/screen/truecrypt-en/05.png) ដើម្បីបើកផ្ទាំងខាងក្រោម៖

![](/sbox/screen/truecrypt-en/41.png)

*រូបភាព ៥ ៖ ផ្ទាំង TrueCrypt Volume Creation Wizard - Hidden Volume Size (ដំណើរការបង្កើតប្រអប់ទិន្នន័យTrueCrypt - ទំហំប្រអប់ទិន្នន័យលាក់កំបាំង)*

លោកអ្នកនឹងត្រូវបានប្រាប់ឱ្យកំណត់ទំហំរបស់ *ប្រអប់ទិន្នន័យលាក់កំបាំង*។ 

**កំណត់សម្គាល់**៖ ត្រូវពិចារណាអំពីប្រភេទ  បរិមាណ និងទំហំរបស់ឯកសារដែលត្រូវការរក្សាទុក។ ត្រូវបន្សល់ទុកលំហទំនេរខ្លះសម្រាប់ *ប្រអប់ទិន្នន័យស្តង់ដារ*។ ប្រសិនបើលោកអ្នកជ្រើសកំណត់ទំហំស្មើនឹងទំហំអតិបរមាដែលមានសម្រាប់ *ប្រអប់ទិន្នន័យលាក់កំបាំង*  លោកអ្នកនឹងមិនអាចដាក់បន្ថែមឯកសារថ្មីណាមួយទៅក្នុង *ប្រអប់ទិន្នន័យស្តង់ដារ* ដើមបានឡើយ។

ប្រសិនបើ* ប្រអប់ទិន្នន័យស្តង់ដារ* របស់លោកអ្នកមានទំហំ១០មេហ្គាបៃ ហើយលោកអ្នកកំណត់ទំហំ៥មេហ្គាបៃឱ្យ *ប្រអប់    ទិន្នន័យលាក់កំបាំង* មួយ (ដូចបង្ហាញនៅក្នុង *រូបភាព ៦* ខាងលើ)  នោះលោកអ្នកនឹងមានប្រអប់ទិន្នន័យចំនួនពីរ (ប្រអប់ទិន្នន័យលាក់កំបាំងមួយ និង ប្រអប់ទិន្នន័យស្តង់ដារមួយ) ដែលប្រអប់ទិន្នន័យនីមួយៗមានទំហំប្រមាណ៥មេហ្គាបៃ។

ត្រូវប្រាកដថា ព័ត៌មានដែលលោកអ្នករក្សាទុកនៅក្នុង *ប្រអប់ទិន្នន័យស្តង់ដារ* មានទំហំមិនលើសពី៥មេហ្គាបៃដែលលោកអ្នកបានកំណត់ឡើយ។ នេះគឺព្រោះតែកម្មវិធី **TrueCrypt** ខ្លួនឯងផ្ទាល់ រកមិនឃើញអត្ថិភាពរបស់ *ប្រអប់ទិន្នន័យលាក់កំបាំង* ដោយស្វ័យប្រវត្តទេ ដែលដោយហេតុនេះហើយ  វាអាចនឹងសរសេរជាន់ពីលើព័ត៌មានរបស់លោកអ្នកបានដោយចៃដន្យ។ លោកអ្នកអាចនឹងមានហានិភ័យបាត់បង់ឯកសារទាំងអស់ ដែលរក្សាទុកនៅក្នុងប្រអប់ទិន្នន័យលាក់កំបាំង  ប្រសិនបើលោកអ្នកប្រើលើសពីទំហំដែលលោកអ្នកបានកំណត់ជាមុន។

**ជំហានទី ១៤**. **វាយបញ្ចូល** ទំហំដែលលោកអ្នកចង់បានសម្រាប់ប្រអប់ទិន្នន័យលាក់កំបាំង ទៅក្នុងប្រអប់វាយអក្សរដែលទាក់ទងនឹងវា ដូចបង្ហាញនៅក្នុង *រូបភាព ៦*។ 

**ជំហានទី ១៥**. **ចុច**លើ ![](/sbox/screen/truecrypt-en/05.png) ដើម្បីបើកផ្ទាំង *Hidden Volume Password* (*ពាក្យសម្ងាត់ ប្រអប់ទិន្នន័យលាក់កំបាំង*)។

ឥឡូវនេះ លោកអ្នកត្រូវតែបង្កើតពាក្យសម្ងាត់មួយសម្រាប់ប្រអប់ទិន្នន័យលាក់កំបាំង *ផ្សេង*ពីពាក្យសម្ងាត់ដែលលោកអ្នកបានបង្កើតសម្រាប់ការពារប្រអប់ទិន្នន័យស្តង់ដាររបស់លោកអ្នក។ ជាថ្មីម្តងទៀត ត្រូវចាំថា ត្រូវជ្រើសយកពាក្យសម្ងាត់មួយដែលរឹង មាំ។ សូមមើលជំពូក [**KeePass**](http://security.ngoinabox.org/km/keepass_main) ដើម្បីយល់ដឹងបន្ថែមអំពីការបង្កើតពាក្យសម្ងាត់ដែលរឹងមាំ។ 

**ដំបូន្មាន**៖ ប្រសិនបើលោកអ្នកប៉ាន់ស្មានទុកជាមុនថា អាចនឹងត្រូវបានបង្ខំឱ្យបើកបង្ហាញព័ត៌មាននៅក្នុងប្រអប់ទិន្នន័យ **TrueCrypt** របស់លោកអ្នក   នោះលោកអ្នកត្រូវរក្សាទុកពាក្យសម្ងាត់ប្រអប់ទិន្នន័យស្តង់ដាររបស់លោកអ្នក នៅក្នុងកម្មវិធី **KeePass**។ ហើយ លោកអ្នកត្រូវបង្កើតពាក្យសម្ងាត់រឹងមាំមួយសម្រាប់ប្រអប់ទិន្នន័យលាក់កំបាំង ដែលមានតែលោកអ្នកម្នាក់ឯងប៉ុណ្ណោះ ដែលត្រូវចងចាំពាក្យសម្ងាត់នេះ។ ការធ្វើដូចនេះ នឹងជួយលោកអ្នកដើម្បីលាក់ប្រអប់ទិន្នន័យលាក់កំបាំងរបស់លោកអ្នក ព្រោះលោកអ្នកនឹងមិនបន្សល់ទុកស្លាកស្នាមណាមួយអំពីអត្ថិភាពរបស់វាឡើយ។

**ជំហានទី ១៦**. **បង្កើត**ពាក្យសម្ងាត់មួយ ហើយ**វាយបញ្ចូល**វាពីរដង បន្ទាប់មក **ចុច**លើ ![](/sbox/screen/truecrypt-en/05.png) ដើម្បីបើកផ្ទាំងខាងក្រោម៖

![](/sbox/screen/truecrypt-en/42.png)

*រូបភាព ៦ ៖ ផ្ទាំង TrueCrypt Volume Creation Wizard - Hidden Volume Format (ដំណើរការបង្កើតប្រអប់ទិន្នន័យTrueCrypt – រៀបចំប្រអប់ទិន្នន័យលាក់កំបាំង)*

ប៉ះពាល់ជម្រើស *File System* (*ប្រព័ន្ធឯកសារ*) និង *Cluster* (*ចង្កោម*) ដែលមានស្រាប់។  

**ជំហានទី ១៧**. **ចល័ត** ខឹស័រម៉ោស (mouse cursor) នៅលើផ្ទៃអេក្រង់ ដើម្បីបង្កើនភាពរឹងមាំនៃទម្រង់សម្ងាត់បន្ទាប់មក **ចុច**លើ ![](/sbox/screen/truecrypt-en/25.png) ដើម្បីរៀបចំប្រអប់ទិន្នន័យលាក់កំបាំង។

*បន្ទាប់ពីប្រអប់ទិន្នន័យលាក់កំបាំងត្រូវបានរៀបចំហើយ នឹងលេចចេញផ្ទាំងដូចខាងក្រោមនេះ៖* 

![](/sbox/screen/truecrypt-en/43.png)

*រូបភាព ៧ ៖ ផ្ទាំង TrueCrypt Volume Creation Wizard message (សារអំពីដំណើរការបង្កើតប្រអប់ទិន្នន័យ TrueCrypt)*

**កំណត់សម្គាល់**៖ *រូបភាព ៨* បញ្ជាក់ថា លោកអ្នកបង្កើតប្រអប់ទិន្នន័យលាក់កំបាំងមួយបានដោយជោគជ័យ និងដាស់តឿនលោកអ្នកឱ្យប្រយ័ត្នចំពោះគ្រោះថ្នាក់ នៃការសរសេរជាន់លើឯកសារនៅក្នុងប្រអប់ទិន្នន័យលាក់កំបាំងនេះ នៅពេលរក្សាទុកឯកសារនៅក្នុងប្រអប់ទិន្នន័យស្តង់ដារ។ 

**ជំហានទី ១៨**. **ចុច**លើ ![](/sbox/screen/truecrypt-en/27.png) ដើម្បីបើកផ្ទាំង *Hidden Volume Created* (*ប្រអប់ទិន្នន័យលាក់កំបាំងដែលត្រូវបានបង្កើត*) បន្ទាប់មក **ចុច**លើ ![](/sbox/screen/truecrypt-en/28.png) ដើម្បីត្រឡប់ទៅផ្ទាំងមេរបស់កម្មវិធី **TrueCrypt** វិញ។ 

ពេលនេះ ប្រអប់ទិន្នន័យលាក់កំបាំងត្រូវបានបង្កើតរួចរាល់នៅក្នុងប្រអប់ទិន្នន័យស្តង់ដាររបស់លោកអ្នក។ ឥឡូវនេះ លោកអ្នកអាចរក្សាទុកឯកសារនៅក្នុងប្រអប់ទិន្នន័យលាក់កំបាំងនេះ ដែលអ្នកដទៃមិនអាចមើលឃើញឯកសារទាំងនេះឡើយ  ទោះបីពួកគេមានពាក្យសម្ងាត់ចូលក្នុងប្រអប់ទិន្នន័យស្តង់ដាររបស់លោកអ្នកក៏ដោយ។

<a name="5.2"></a>
## ៥.២ របៀបបើកប្រអប់ទិន្នន័យលាក់កំបាំង ##

វិធីសាស្ត្រសម្រាប់បើក *ប្រអប់ទិន្នន័យលាក់កំបាំង* ឬធ្វើឱ្យ*ប្រអប់ទិន្នន័យលាក់កំបាំង*អាចចូលប្រើបាន គឺដូចគ្នានឹងវិធីសាស្ត្រដែលប្រើសម្រាប់*ប្រអប់ទិន្នន័យស្តង់ដារ*ដែរ។ មានភាពខុសគ្នាតែមួយគត់ គឺលោកអ្នកត្រូវប្រើពាក្យសម្ងាត់ ដែលលោកអ្នកទើបបង្កើតបានសម្រាប់*ប្រអប់ទិន្នន័យលាក់កំបាំង*។

ដើម្បី *បើក* *ប្រអប់ទិន្នន័យលាក់កំបាំង* ត្រូវអនុវត្តជំហានដូចខាងក្រោម៖ 

**ជំហានទី ១**. **ជ្រើសយក* ថាស(Drive)មួយពីតារាង (នៅក្នុងឧទាហរណ៍នេះ គឺ ថាស *K*)៖

![](/sbox/screen/truecrypt-en/44.png)

*រូបភាព ៨ ៖ ផ្ទាំង ថាស(Drive)បើកមួយ នៅក្នុងប្រអប់ទិន្នន័យ TrueCrypt*

**ជំហានទី ២**. **ចុច**លើ ![](/sbox/screen/truecrypt-en/17.png) ដើម្បីបើកផ្ទាំង *Select a TrueCrypt Volume* (*ជ្រើសយកប្រអប់ទិន្នន័យ TrueCrypt មួយ*) ។
 
**ជំហានទី ៣**. **បើកចូល**ទៅឯកសារប្រអប់ទិន្នន័យ* TrueCrypt* របស់លោកអ្នក បន្ទាប់មក **ជ្រើសយក** ឯកសារប្រអប់ទិន្នន័យ *TrueCrypt* របស់លោកអ្នក (ឯកសារដែលដូចគ្នាទៅនឹងឯកសារសម្រាប់ប្រអប់ទិន្នន័យស្តង់ដារ)។ 

**ជំហានទី ៤**. **ចុច**លើ ![](/sbox/screen/truecrypt-en/30.png) ដើម្បីត្រឡប់ទៅកាន់ផ្ទាំងមេរបស់កម្មវិធី **TrueCrypt** វិញ។

**ជំហានទី ៥**. **ចុច**លើ ![](/sbox/screen/truecrypt-en/31.png) ដើម្បីបើកផ្ទាំង *Enter Password for* (*បញ្ចូលពាក្យសម្ងាត់សម្រាប់*) ដូចខាងក្រោមនេះ៖

![](/sbox/screen/truecrypt-en/32.png)

*រូបភាព ៩ ៖ ផ្ទាំង Enter Password (បញ្ចូលពាក្យសម្ងាត់)*

**ជំហានទី ៦**. **វាយបញ្ចូល**ពាក្យសម្ងាត់ដែលលោកអ្នកបានប្រើ ដើម្បីបង្កើតប្រអប់ទិន្នន័យលាក់កំបាំង បន្ទាប់មក **ចុច**លើ ![](/sbox/screen/truecrypt-en/33.png)។ 

ឥឡូវនេះ ប្រអប់ទិន្នន័យលាក់កំបាំងរបស់លោកអ្នកត្រូវបានបើក ដូចខាងក្រោមនេះ៖

![](/sbox/screen/truecrypt-en/45.png)

*រូបភាព ១០ ៖ ផ្ទាំងមេរបស់កម្មវិធី TrueCrypt  ដែលបង្ហាញប្រអប់ទិន្នន័យលាក់កំបាំងបើកថ្មី*

**ជំហានទី ៧**. **ចុចពីរដង**លើថាសខាងលើដើម្បីចូលទៅក្នុងវា ឬចូលទៅក្នុងវាតាមរយៈផ្ទាំង *My Computer*។ 

<a name="5.3"></a>
## ៥.៣ ដំបូន្មានអំពីរបៀបប្រើដោយសុវត្ថិភាពនូវ Hidden Disk Feature (លក្ខណៈពិសេសថាសលាក់កំបាំង) ##

គោលបំណងរបស់ Hidden Disk Feature (លក្ខណៈថាសលាក់កំបាំង) គឺដើម្បីជៀសវាងពីស្ថានភាពគ្រោះថ្នាក់ខ្លាំង ដោយប្រើ *ការធ្វើឱ្យមើលឃើញដូចជា*ប្រគល់ឯកសារទម្រង់សម្ងាត់របស់លោកអ្នក (នៅពេលអ្នកមានអំណាចណាម្នាក់ទាមទារមើលឯកសារទាំងនោះ) ដោយតាមពិតលោកអ្នកមិនបើកបង្ហាញព័ត៌មានរសើបបំផុតរបស់លោកអ្នកទេ។ បន្ថែមពីលើការការពារទិន្នន័យរបស់លោកអ្នក លក្ខណៈពិសេសនេះ អាចឱ្យលោកអ្នកជៀសវាងការធ្វើឱ្យអន្តរាយដល់សុវត្ថិភាពរបស់ខ្លួនលោកអ្នកផ្ទាល់ ឬសុវត្ថិភាពរបស់សហសេវិក និងដៃគូរបស់លោកអ្នកផងដែរ។ ដើម្បីធ្វើឱ្យបច្ចេកទេសនេះមានប្រសិទ្ធភាព លោកអ្នកត្រូវតែបង្កើតស្ថានភាពមួយ ដែលធ្វើឱ្យអ្នកអាចបំពេញចិត្តដល់អ្នកដែលទាមទារមើលឯកសាររបស់លោកអ្នកនោះ ហើយអនុញ្ញាតឲ្យលោកអ្នកចាកចេញ។

ដើម្បីធ្វើការនេះបាន លោកអ្នកអាចនឹងត្រូវអនុវត្តតាមដំបូន្មានមួយចំនួនដូចខាងក្រោមនេះ៖

- ត្រូវដាក់ទៅក្នុងប្រអប់ទិន្នន័យស្តង់ដារ នូវឯកសារព័ត៌មានសម្ងាត់មួយចំនួន ដែលការបែកធ្លាយពួកវាមិនជាការសំខាន់ណាស់ទេសម្រាប់លោកអ្នក។ ឯកសារព័ត៌មានទាំងនេះ ត្រូវតែមានលក្ខណៈរសើបល្មមនឹងធ្វើឱ្យគេគិតថា លោកអ្នកគួរណាស់តែបានរក្សាវាទុកនៅក្នុងប្រអប់ទិន្នន័យមួយដែលមានទម្រង់សម្ងាត់។

- ត្រូវដឹងថា អ្នកដែលទាមទារមើលឯកសាររបស់លោកអ្នក អាចដឹងអំពីប្រអប់ទិន្នន័យលាក់កំបាំង។ ប៉ុន្តែ ប្រសិនបើលោកអ្នកកំពុងប្រើ **TrueCrypt** បានត្រឹមត្រូវ  អ្នកនោះនឹងមិនអាចបញ្ជាក់បានថា លោកអ្នកមានប្រអប់ទិន្នន័យលាក់កំបាំងទេ ដែលនឹងធ្វើឱ្យការបដិសេធរបស់លោកអ្នកកាន់តែគួរឱ្យជឿជាក់។ 

- ធ្វើបច្ចុប្បន្នភាពឯកសារដែលមានក្នុងប្រអប់ទិន្នន័យស្តង់ដារឱ្យបានរៀងរាល់សប្តាហ៍។ ការធ្វើដូចនេះ នឹងបង្កើតចំណាប់អារម្មណ៍ថា លោកអ្នកពិតជាកំពុងប្រើឯកសារទាំងនោះមែន។

រាល់ពេលដែលលោកអ្នកបើកប្រអប់ទិន្នន័យ **TrueCrypt** មួយ លោកអ្នកអាចជ្រើសបើកដំណើរការមុខងារ *ការពារប្រអប់ទិន្នន័យលាក់កំបាំងពីការខូចខាតដែលបង្កដោយការសរសេរជាន់គ្នាទៅក្នុងប្រអប់ទិន្នន័យខាងក្រៅ*។ វាគឺជាមុខងារដែលមានសារៈសំខាន់*យ៉ាងខ្លាំង*មួយ ព្រោះវាអនុញ្ញាតឱ្យលោកអ្នកអាចបន្ថែមឯកសារ'បញ្ឆោត'ថ្មីទៅក្នុងប្រអប់ទិន្នន័យស្តង់ដាររបស់លោកអ្នក ដោយមិនមានហានិភ័យលុបចោល ឬសរសេរដោយចៃដន្យជាន់ពីលើទិន្នន័យជាប់ទម្រង់សម្ងាត់ដែលមាន នៅក្នុងប្រអប់ទិន្នន័យលាក់កំបាំងរបស់លោកអ្នក។

ដូចដែលបញ្ជាក់នៅមុននេះ ការលើសចំណុះផ្ទុកទិន្នន័យនៅក្នុងប្រអប់ទិន្នន័យស្តង់ដាររបស់លោកអ្នក អាចនឹងបំផ្លាញឯកសារលាក់កំបាំងរបស់លោកអ្នក។ មិនត្រូវបើកដំណើរការមុខងារ *Protect hidden volume* (*ការពារប្រអប់ទិន្នន័យលាក់កំបាំង*) នៅពេលលោកអ្នកត្រូវបានបង្ខំឱ្យបើកប្រអប់ទិន្នន័យ **TrueCrypt** មួយឡើយ ព្រោះការធ្វើដូច្នេះតម្រូវឱ្យលោកអ្នកបញ្ចូលពាក្យសម្ងាត់អាថ៌កំបាំងទៅឱ្យប្រអប់ទិន្នន័យលាក់កំបាំងរបស់លោកអ្នក ហើយនឹងលាតត្រដាងប្រាប់យ៉ាងច្បាស់អំពីអត្ថិភាពនៃប្រអប់ទិន្នន័យលាក់កំបាំងនោះ។ ប៉ុន្តែ នៅពេលលោកអ្នកកំពុងធ្វើបច្ចុប្បន្នភាពឯកសារបញ្ឆោតរបស់លោកអ្នកក្នុងលក្ខណៈឯកជន លោកអ្នកគួរតែបើកដំណើរការជម្រើសនេះ*ជានិច្ច* ។

ដើម្បីប្រើមុខងារ *Protect hidden volume* (*ការពារប្រអប់ទិន្នន័យលាក់កំបាំង*) ត្រូវអនុវត្តជំហានខាងក្រោមនេះ៖

**ជំហានទី ១**. **ចុច** ![](/sbox/screen/truecrypt-en/47.png) នៅលើផ្ទាំង *Enter Password* (*បញ្ចូលពាក្យសម្ងាត់*) ដែលបង្ហាញនៅក្នុង *រូបភាព ១០* ខាងលើ។ វានឹងបើកផ្ទាំង *Mount Options* (*ជម្រើសបើកប្រអប់ទិន្នន័យ*) ដូចខាងក្រោមនេះ៖

![](/sbox/screen/truecrypt-en/48.png)

*រូបភាព ១១ ៖ ផ្ទាំង Mount Options (ជម្រើសបើកប្រអប់ទិន្នន័យ)*

**ជំហានទី ២**. **គូសយក** ជម្រើស *Protect hidden volume against damage caused by writing to outer volume* (*ការពារប្រអប់ទិន្នន័យលាក់កំបាំងពីការខូចខាតដែលបង្កដោយការសរសេរទៅក្នុងប្រអប់ទិន្នន័យខាងក្រៅ*)។

**ជំហានទី ៣**. **វាយបញ្ចូល**ពាក្យសម្ងាត់ប្រអប់ទិន្នន័យលាក់កំបាំង បន្ទាប់មក **ចុច**លើ ![](/sbox/screen/truecrypt-en/33.png)។

**ជំហានទី ៤**. **ចុច**លើ ![](/sbox/screen/truecrypt-en/31.png) ដើម្បីបើកប្រអប់ទិន្នន័យស្តង់ដាររបស់លោកអ្នក។ បន្ទាប់ពីលោកអ្នកបើកវាបានដោយជោគជ័យរួចហើយ លោកអ្នកនឹងអាចដាក់បន្ថែមឯកសារបញ្ឆោតបាន ដោយមិនធ្វើឱ្យខូចខាតដល់ប្រអប់ទិន្នន័យលាក់កំបាំងរបស់លោកអ្នក។

**ជំហានទី ៥**. **ចុច**លើ ![](/sbox/screen/truecrypt-en/51.png) ដើម្បីបិទ ឬធ្វើឱ្យប្រអប់ទិន្នន័យស្តង់ដារលែងមានសម្រាប់ប្រើ បន្ទាប់ពីលោកអ្នកបានបញ្ចប់ការផ្លាស់ប្តូរទិន្នន័យរបស់វា។

**ចំណុចត្រូវចងចាំ**៖ លោកអ្នកត្រូវការធ្វើការនេះ តែនៅពេលលោកអ្នកកំពុងធ្វើបច្ចុប្បន្នភាពឯកសារនៅក្នុងប្រអប់ទិន្នន័យស្តង់ដាររបស់លោកអ្នកតែប៉ុណ្ណោះ។ ប្រសិនបើលោកអ្នកត្រូវបានបង្ខំឱ្យបើកបង្ហាញប្រអប់ទិន្នន័យស្តង់ដាររបស់លោកអ្នកទៅនរណាម្នាក់ផ្សេងទៀត លោកអ្នកមិនគួរប្រើមុខងារ *Protect hidden volume* (*ការពារប្រអប់ទិន្នន័យលាក់កំបាំង*) ទេ។


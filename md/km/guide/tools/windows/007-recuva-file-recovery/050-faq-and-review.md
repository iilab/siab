

---

lang: km
community: guide
type: tools
legacy: True
child: True
os: windows
weight: 5
depth: 3
title: FAQ and Review

---

## ៥.០ សំណួរដែលសួរញឹកញាប់ និង ការពិនិត្យមើលឡើងវិញ ##

អេលេណា និងនីកូឡាយ មានការរំភើបចិត្តចំពោះកម្មវិធី **Recuva** ជាពិសេសចំពោះរបៀបដែលវាធ្វើការបានដោយងាយស្រួលនិងមានប្រសិទ្ធភាព។ ប៉ុន្តែ ឥឡូវនេះពួកគេចង់ដឹងអំពីជម្រើសកម្រិតខ្ពស់របស់កម្មវិធីនេះ និងមានសំណួរខ្លះអំពីកម្មវិធីនេះ។

<div class="background" markdown="1">

***សំណួរ** ៖ តើមានប្រភេទឯកសារដែលកម្មវិធី **Recuva** មិនអាចស្តារយកមកវិញបានដែរឬទេ?*

***ចម្លើយ** ៖ អត់មានទេ។ កម្មវិធី**Recuva**អាចស្តារយកមកវិញបានគ្រប់ប្រភេទឯកសារ។*

***សំណួរ** ៖ តើខ្ញុំអាចស្តារយកឯកសារមួយ ដែលត្រូវបានលុបចោលដោយសុវត្ថិភាពវិញបានដែរឬទេ?*

***ចម្លើយ** ៖ ប្រសិនបើវាត្រូវបានលុបចោលដោយសុវត្ថិភាព វានឹងបាត់ទៅជារៀងរហូត។*

***សំណួរ** ៖ ខ្ញុំបានកត់សម្គាល់ថា ពេលខ្លះទោះបីខ្ញុំបានលុបចោលឯកសារមួយដោយសុវត្ថិភាពហើយក៏ដោយ វានៅមានការគូសសម្គាល់ថា អាចស្តារយកមកវិញបាន។ តើការនេះអាចកើតមានដោយរបៀបណា?*

***ចម្លើយ** ៖ អាចថា លោកអ្នកកំពុងមើលឃើញស្លាកស្នាមសម្គាល់ឯកសារមួយ ដែលជាសញ្ញាបង្ហាញប្រាប់ពីទីតាំងរបស់     ឯកសារដើម។ ប៉ុន្តែ ប្រសិនបើលោកអ្នកស្តារយក និងបើកឯកសារនោះ លោកអ្នកនឹងឃើញថា ខ្លឹមសាររបស់វាមិនអាចអានបានឡើយ។*

***សំណួរ** ៖ ខ្ញុំបានលុបចោលដោយចៃដន្យ នូវឯកសារមួយដែលទើបបានបង្កើតមិនដល់៥នាទីមុន ហើយខ្ញុំបានគិតថា វានឹងងាយស្រួលក្នុងការស្តារយកមកវិញ។ តើកម្មវិធី**Recuva**មិនអាចស្តារយកវាមកវិញបាន ក្នុងករណីដូចម្តេច?*

***ចម្លើយ** ៖ ឯកសារមួយដែលមានអត្ថិភាពរយៈពេលពីរបីនាទី មានកម្រិតឱកាសត្រូវបានសរសេរជាន់ពីលើ ដោយឯកសារបណ្តោះអាសន្ន ខ្ពស់ជាងឯកសារដែលមានអត្ថិភាពរយៈពេលវែងជាងនេះ។ កម្មវិធី **Recuva** មិនងាយស្តារយកមកវិញបាន នូវឯកសារដែលត្រូវបានលុបចោលស្ទើរតែភ្លាមៗបន្ទាប់ពីត្រូវបានបង្កើតឡើយ។*  

***សំណួរ** ៖ បន្ទាប់ពីខ្ញុំបានសម្អាតប្រព័ន្ធកុំព្យូទ័ររបស់ខ្ញុំដោយប្រើកម្មវិធី **CCleaner** តើទិន្នន័យនោះអាចស្តារយកមកវិញនៅពេលក្រោយបានដែរឬទេ?*

***ចម្លើយ** ៖ អាចបាន អាស្រ័យទៅលើជំនាញនិងធនធានដែលអ្នកព្យាយាមស្តារយកទិន្នន័យនោះមាន។ វាអាស្រ័យផងដែរទៅលើមុខងារទាក់ទងការលុបចោលសុវត្ថិភាពនៅក្នុងកម្មវិធី **CCleaner** ដែលលោកអ្នកបានកំណត់និងប្រើដើម្បីសម្អាតឯកសារបណ្តោះអាសន្ន និង**បញ្ជីឯកសាររបស់Windows (Windows Registry)**របស់លោកអ្នក ។ ដើម្បីកាត់បន្ថយជាអតិបរមានូវ សមត្ថភាពរបស់ពួកគេក្នុងការស្តារយកមកវិញបាននូវព័ត៌មានឯកជន និងរសើបរបស់លោកអ្នក លោកអ្នកត្រូវបើកដំណើរការជម្រើស Secure Deletion (លុបចោលសុវត្ថិភាព) នៅក្នុងកម្មវិធី**CCleaner** ហើយជូតលុបគ្រប់កន្លែងទំនេរទាំងអស់នៅក្នុងថាសរឹង និង(**តារាងឯកសារមេរបស់ Windows**) (**Windows Master File Table**)។ នៅក្នុងកម្មវិធី **Recuva** លោកអ្នកអាចបង្កើនបានផងដែរ នូវចំនួនដងនៃការសរសេរជាន់ពីលើដែលមានសុវត្ថិភាព។ នេះគឺជាសំណួរដ៏ល្អមួយ ព្រោះវាបង្ហាញប្រាប់លោកអ្នកផងដែរ អំពីរបៀបដែលកម្មវិធីផ្សេងគ្នាអាចបំពេញឱ្យគ្នាទៅវិញទៅមក នៅក្នុងកិច្ចខិតខំរបស់លោកអ្នកក្នុងការការពារភាពឯកជន និងសុវត្ថិភាពឌីជីតថលរបស់លោកអ្នក។*

</div>

## ៥.១ សំណួរពិនិត្យមើលឡើងវិញ ##

- តើការបិទកុំព្យូទ័ររបស់លោកអ្នក កាត់បន្ថយសមត្ថភាពរបស់កម្មវិធី **Recuva** ក្នុងការស្តារយកដោយប្រសិទ្ធភាព នូវឯកសារនិងថតឯកសារដែលលោកអ្នកបានលុបចោល ដែរឬទេ?
- តើការបង្កើនចំនួនដងនៃការសរសេរជាន់ពីលើ ជះឥទ្ធិពលដល់សុវត្ថិភាពនៃការសរសេរជាន់ពីលើឯកសារជាក់លាក់មួយ ដោយរបៀបណា?
- ចូរឱ្យឈ្មោះលក្ខខណ្ឌចំនួនពីរ ដែលជះឥទ្ធិពលដល់សមត្ថភាពរបស់លោកអ្នក ក្នុងការប្រើកម្មវិធី **Recuva** ដើម្បីស្តារយកបានដោយជោគជ័យនូវឯកសារដែលត្រូវបានលុបចោល។
- មានមធ្យោបាយចំនួនពីរ ដើម្បីបើកដំណើរការ *Deep Scan* (*ស្គែនលម្អិត*) នៅក្នុងកម្មវិធី**Recuva**។ តើមធ្យោបាយទាំងពីរនោះគឺអ្វីខ្លះ? 	
- តើក្នុងកាលៈទេសៈណាខ្លះដែលលោកអ្នកគួរប្រើ *Recuva Wizard* នៅពេលស្គែនរកឯកសារដែលត្រូវបានលុបចោល?



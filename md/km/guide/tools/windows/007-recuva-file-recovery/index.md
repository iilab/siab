

---

lang: km
community: guide
type: tools
legacy: True
child: False
os: windows
weight: 007
title: Recuva - File Recovery

---

**ទំព័រដើម**

[**www.piriform.com/recuva**](http://www.piriform.com/recuva)
			
**តម្រូវការរបស់កុំព្យូទ័រ**

- គ្រប់កំណែ Windows ទាំងអស់ (**កំណត់សម្គាល់**៖ កំណែកម្មវិធីដែលអាចប្រើបានជាមួយ **Windows 98** លែងមានហើយ)

**កំណែដែលប្រើក្នុងមគ្គុទ្ទេសក៍ណែនាំនេះ**

- ១.៣

**អាជ្ញាប័ណ្ណ**

- Freeware (កម្មវិធីសេរី)

**ឯកសារតម្រូវឲ្យអាន**

- **កូនសៀវភៅណែនាំ** ជំពូក [**៥. របៀបស្តារយកព័ត៌មានដែលបាត់បង់មកវិញ**](/km/chapter-5)

**កម្រិត៖** ១. កម្រិតដំបូង, **២. កម្រិតមធ្យម**, ៣. កម្រិតលើមធ្យម, ៤. កម្រិតមានបទពិសោធន៍, ៥. កម្រិតខ្ពស់

**ពេលតម្រូវ ដើម្បីអាចចាប់ផ្តើមប្រើកម្មវិធីនេះបាន**៖ ២០ នាទី

**អត្ថប្រយោជន៍ដែលលោកអ្នកនឹងទទួលបាន**៖

- សមត្ថភាព ក្នុងការមានលទ្ធភាពអនុវត្តបច្ចេកទេសស្កែនផ្សេងៗ
- សមត្ថភាព ក្នុងការស្តារយកឯកសារ ដែលបានលុបចោលក្នុងកុំព្យូទ័ររបស់លោកអ្នក កាលពីមុនមកវិញ
- សមត្ថភាព ក្នុងការលុបចោលព័ត៌មានឯកជន ឬព័ត៌មានរសើបបានដោយសុវត្ថិភាព

**កម្មវិធីដែលអាចប្រើបានជាមួយ GNU Linux, Mac OS និង Microsoft Windows**៖

សម្រាប់អ្នកប្រើ **GNU Linux** យើងខ្ញុំសូមណែនាំកម្មវិធី [**R-Linux**](http://www.r-tt.com/data_recovery_linux/)។
អ្នកប្រើ **Mac OS** អាចនឹងចូលចិត្តប្រើកម្មវិធី [**TestDisk** និង **PhotoRec**](http://www.cgsecurity.org/) ដែលអាចប្រើបានជាមួយ **Microsoft Windows** និង **GNU Linux** ផងដែរ។
បន្ថែមពីលើកម្មវិធី **Recuva** លោកអ្នកអាចប្រើកម្មវិធីស្តារយកឯកសារមកវិញដោយឥតគិតថ្លៃផ្សេងទៀត ដែលអាចប្រើបានជាមួយ **Microsoft Windows** ដែលគួរតែត្រូវបានណែនាំឲ្យប្រើ ៖

- [**NTFS Undelete**](http://ntfsundelete.com/)
- [**Disk Digger**](http://diskdigger.org/)
- [**PCInspector File Recovery**](http://www.pcinspector.de/Default.htm?language=1)
- [**FileRestorePlus**](http://undeleteplus.com/)

### ១.១ ប្រការគួរយល់ដឹងអំពីកម្មវិធីនេះ មុនពេលលោកអ្នកចាប់ផ្តើមប្រើ ###

នៅក្នុងស្ថានភាពដែលឯកសារឯកជន ឬឯកសារសំខាន់អាចនឹងត្រូវបានលុបចោលដោយភាន់ច្រឡំ កម្មវិធី **Recuva** អាចជួយលោកអ្នកស្កែនរក និងស្តារយកឯកសារខ្លះមកវិញ។ ដូចបានលើកយកមកពិភាក្សាក្នុងជំពូក [**៦ ៖ របៀបបំផ្លាញព័ត៌មានរសើប**](/km/chapter-6) ឯកសារមួយដែលត្រូវបានលុបចោលដោយប្រើមុខងារ *Delete* (*លុបចោល*) តាមស្តង់ដាររបស់ប្រព័ន្ធប្រតិបត្តិការ**Windows** ទោះបីជា *ធុងសម្រាម* ត្រូវបានសម្អាតហើយក៏ដោយ ក៏ឯកសារនោះប្រហែលជានៅមាននៅក្នុងកុំព្យូទ័រនៅឡើយ។

ប៉ុន្តែ មានស្ថានភាពមួយចំនួនទៀត ដែលកម្មវិធី **Recuva** មិនអាចស្តារយកព័ត៌មានមកវិញបាន។ ប្រសិនបើលោកអ្នកបានលុបចោលជាអចិន្ត្រៃយ៍ ឬ*ជូតលុប*ឯកសារបណ្តោះអាសន្ន ដោយប្រើកម្មវិធី **CCleaner** ដែលមានបើកដំណើរការជម្រើស *Secure file deletion (Slower)* ( *ការលុបចោលឯកសារដែលមានសុវត្ថិភាព (យឺតជាងមុន)*) នោះឯកសារដែលត្រូវបានលុបចោលទាំងនោះ នឹងមិនអាចស្តារយកមកវិញបានឡើយ។ កម្មវិធី**Recuva** មិនអាចស្តារយកឯកសារមកវិញបានឡើយ បន្ទាប់ពីមានការប្រើកម្មវិធីដូចជា **CCleaner** ឬ **Eraser** ដើម្បីជូតលុបផ្ទៃថាសដែលនៅទំនេរ ឬប្រសិនបើ **Windows** ខ្លួនឯងបានសរសេរជាន់ពីលើផ្ទៃដែលមានផ្ទុកឯកសារពីមុន។ កម្មវិធី **Recuva** ក៏មិនអាចស្តារយកឯកសារដែលខូចខាតមកវិញដែរ។

កម្មវិធី **Recuva** អាចប្រើដើម្បីសរសេរជាន់ពីលើទិន្នន័យឯកជន ឬទិន្នន័យរសើបរបស់លោកអ្នកបានយ៉ាងមានសុវត្ថិភាពផងដែរ។


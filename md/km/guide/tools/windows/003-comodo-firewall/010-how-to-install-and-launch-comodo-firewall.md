

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install and Launch COMODO Firewall 

---

បញ្ជីនៃផ្នែកដែលមាននៅក្នុងទំព័រនេះ៖ 

- [**២.០ ទិដ្ឋភាពទូទៅនៃការបញ្ចូលកម្មវិធី COMODO Firewall**](#2.0)
- [**២.១ របៀបបិទដំណើរការ Windows Firewall**](#2.1)
- [**២.២ របៀបបញ្ចូលកម្មវិធី COMODO Firewall**](#2.2)

-------

<a name="2.0"></a>
## ២.០ ទិដ្ឋភាពទូទៅនៃការបញ្ចូលកម្មវិធី COMODO Firewall ##

របៀបបញ្ចូលកម្មវិធី**COMODO Firewall** គឺជានីតិវិធីមួយមានលក្ខណៈងាយស្រួល និងរហ័ស ដែលចែកចេញជាពីរដំណាក់កាល៖ ដំណាក់កាលទីមួយ គឺទាក់ទងទៅនឹងការបិទដំណើរការ**Windows Firewall**ដោយមិនស្វ័យប្រវត្ត និង ដំណាក់កាលទីពីរគឺ ដំណើរការបញ្ចូលកម្មវិធី**COMODO Firewall**ជាក់ស្តែង។

ជាការប្រសើរបំផុត លោកអ្នកគួរប្រើតែកម្មវិធី Firewall ចំនួនមួយ សម្រាប់ប្រព័ន្ធកុំព្យូទ័ររបស់លោកអ្នក នៅពេលជាក់លាក់ណាមួយ។ ប្រសិនបើលោកអ្នកកំពុងប្រើកម្មវិធី Firewall មួយផ្សេងទៀតនៅក្នុងកុំព្យូទ័ររបស់លោកអ្នក លោកអ្នកត្រូវតែលុបចោល(Uninstall)កម្មវិធីនោះជាមុនសិន មុននឹងបញ្ចូលកម្មវិធី**COMODO Firewall** ដើម្បីបង្ការការមានបដិបក្ខភាពជាសក្តានុពលរវាងប្រភេទកម្មវិធីស្រដៀងគ្នានេះ។

<a name="2.1"></a>
## ២.១ របៀបបិទដំណើរការ Windows Firewall ##

ដើម្បីបិទដំណើរការកម្មវិធី**Windows Firewall** ត្រូវអនុវត្តជំហានខាងក្រោមនេះ៖ 

**ជំហានទី ១**. **ជ្រើសយក Start > Control Panel > Windows Firewall** ដើម្បីបើកផ្ទាំង **Windows Firewall**។ 

**ជំហានទី ២**. **គូសយក** ជម្រើស*Off (not recommended)* ដើម្បីបិទដំណើរការកម្មវិធី**Windows Firewall** ដូចបង្ហាញនៅក្នុង*រូបភាព ១*ខាងក្រោមនេះ៖ 

![](/sbox/screen/comodo-en/01.png)

*រូបភាព ១ ៖ កម្មវិធី Windows Firewall ដែលបើកដំណើរការជម្រើស Off*

**ជំហានទី ៣**. **ចុច**លើ ![](/sbox/screen/comodo-en/02.png) ដើម្បីបង្ហើយការបិទដំណើរការកម្មវិធី *Windows Firewall*។

<a name="2.2"></a>
## ២.២ របៀបបញ្ចូលកម្មវិធី COMODO Firewall ##

**កំណត់សម្គាល់**៖ កម្មវិធី**COMODO Firewall** មិនលុបចោល(Uninstall)សំណៅកម្មវិធីចាស់ ឬមានពីមុនរបស់ខ្លួនដោយ ស្វ័យប្រវត្តទេ។ លោកអ្នកត្រូវតែលុបចោល(Uninstall)វាតាមរបៀបមិនស្វ័យប្រវត្ត មុននឹងចាប់ផ្តើមបញ្ចូលសំណៅកម្មវិធីថ្មីចុងក្រោយបំផុតរបស់វា។

Tដើម្បីចាប់ផ្តើមបញ្ចូលកម្មវិធី**COMODO Firewall** ត្រូវអនុវត្តជំហានខាងក្រោមនេះ៖ 

**ជំហានទី ១**. **ចុចរហ័សពីរដង**លើ ![](/sbox/screen/comodo-en/03.png) ដើម្បីចាប់ផ្តើមដំណើរការបញ្ចូលកម្មវិធី។ ផ្ទាំង*Open File - Security Warning*(*បើកឯកសារ - ការព្រមានអំពីសុវត្ថិភាព*) អាចលេចចេញមក។ ប្រសិនបើវាលេចចេញមក ត្រូវ**ចុច** លើ ![](/sbox/screen/comodo-en/04.png) ដើម្បីបើកផ្ទាំងបញ្ជាក់ខាងក្រោមនេះ៖

![](/sbox/screen/comodo-en/05.png)

*រូបភាព ២ ៖ ផ្ទាំង Select the language (ជ្រើសយកភាសា)*

**ជំហានទី ២**. **ចុច**លើ ![](/sbox/screen/comodo-en/06.png) ដើម្បីបើក *End User License Agreement*(*កិច្ចព្រមព្រៀងអំពីអាជ្ញាប័ណ្ណអ្នកប្រើប្រាស់*)។ សូមអាន *End User License Agreement**(*កិច្ចព្រមព្រៀងអំពីអាជ្ញាប័ណ្ណអ្នកប្រើប្រាស់*) មុននឹងអនុវត្តបន្តដំណើរការបញ្ចូលកម្មវិធី ហើយបន្ទាប់មក ចុច** លើ ![](/sbox/screen/comodo-en/07.png) ដើម្បីបើកផ្ទាំង Free Registration*(*ការចុះឈ្មោះដោយឥតគិតថ្លៃ*)។ 

**ជំហានទី ៣**. **មិនត្រូវ**បញ្ចូលអាសយដ្ឋានអ៊ីមែលរបស់លោកអ្នក ទៅក្នុងប្រអប់វាយអក្សរ *Enter your email address (optional)*(*វាយបញ្ចូលអាសយដ្ឋានអ៊ីមែលរបស់លោកអ្នក (មានឬអត់ក៏បាន)*)ទេ;  **ចុច**លើ ![](/sbox/screen/comodo-en/09.png) ដើម្បីបើកផ្ទាំង *Extracting the Packages*(*ដំណើរការទាញយកកញ្ចប់ឯកសារ*)។

បន្ទាប់ពីដំណើរការទាញយកឯកសារបានចប់សព្វគ្រប់រួចហើយ  *Firewall Setup Destination Folder*(*ថតឯកសារគោលដៅសម្រាប់បញ្ចូលកម្មវិធីFirewall*)នឹងលេចចេញមក។  

**ជំហានទី ៤**. **ចុច**លើ ![](/sbox/screen/comodo-en/09.png) ដើម្បីទទួលយកអាសយដ្ឋានទីតាំងដែលផ្តល់ជាស្វ័យប្រវត្តដោយកម្មវិធី និងបើកផ្ទាំង *Firewall security level selection* (*ការជ្រើសយកកម្រិតសុវត្ថិភាពរបស់Firewall*) ហើយបន្ទាប់មក គូសយកជម្រើស*Firewall Only*(*Firewall តែប៉ុណ្ណោះ*) ដូចខាងក្រោមនេះ៖ 

![](/sbox/screen/comodo-en/11.png)

*រូបភាព ៣ ៖ ផ្ទាំង Firewall Security level selection (ជ្រើសយកកម្រិតសុវត្ថិភាពរបស់Firewall)*

**ជម្រើសនៃការកំណត់កម្រិតសុវត្ថិភាពរបស់Firewall**

ជម្រើសនៃការកំណត់កម្រិតសុវត្ថិភាពនីមួយៗរបស់ Firewall ផ្តល់ឱ្យអ្នកប្រើប្រាស់នូវកម្រិតផ្សេងៗគ្នា។ ជម្រើសនីមួយៗ ធ្វើឱ្យមានតុល្យភាពរវាងប្រភេទផ្សេងៗគ្នានៃកម្រិតការពារ និងភាពស្មុគស្មាញនៃការប្រើប្រាស់ ព្រមទាំងចំនួននៃការប្រាប់ឱ្យដឹងមុនអំពីសុវត្ថិភាព ដែលលោកអ្នកអាចនឹងទទួលបាន។ ការបរិយាយសង្ខេបអំពីកម្រិតសុវត្ថិភាពនីមួយៗ មានដូចតទៅ៖

ទម្រង់**Firewall Only**(**Firewall ប៉ុណ្ណោះ**)៖ ជម្រើសនេះ អនុញ្ញាតឱ្យលោកអ្នកដំណើរការកម្មវិធី**COMODO Firewall**  ដោយមិនចាំបាច់មានដំណើរការរបស់មុខងារពិសេស *Defense +* ។ វាកំណត់រួចជាស្រេចនូវអត្តសញ្ញាណរបស់កម្មវិធីពេញ     និយមនានា ដែលមានសុត្ថិភាពដោយធៀប (ដូចជាកម្មវិធីបើកអ៊ីនធើរណែត និងកម្មវិធីប្រើអ៊ីមែលជាដើម) និងកាត់បន្ថយចំនួននៃការប្រាប់ឱ្យដឹងមុនអំពីសុវត្ថិភាពដែលលោកអ្នកអាចនឹងទទួលបាន។ វាផ្តល់ការពន្យល់ទូទៅ អំពីមូលហេតុដែលផ្ទាំងប្រាប់ឱ្យដឹងមុនបានលេចចេញមក។ ជាងនេះទៅទៀត ចំណាត់ការដែលត្រូវអនុវត្ត មានលក្ខណៈសាមញ្ញដោយធៀប។

ទម្រង់**Firewall with Optimum Proactive Defense** (**Firewall ដែលមានការការពារសកម្មមុនប្រសើរបំផុត**)៖ ជម្រើសនេះ រួមផ្សំកម្រិតការពាររឹងមាំរបស់ទម្រង់*Firewall Only* ជាមួយមុខងារពិសេស *Defense +* ដែលត្រូវបានបើកដំណើរការ។ មុខងារពិសេស*Defense+* ផ្តល់ការការពារសកម្មប្រឆាំងម៉ាលវែរ ដែលរចនាឡើងដើម្បីគេចវាង Firewalls ជាច្រើនផ្សេងៗគ្នា។ *COMODO Firewall Alerts* ផ្តល់នូវការពន្យល់ស៊ីជម្រៅជាងនេះ អំពីមូលហេតុដែលកម្មវិធី ឬសំណើជាក់លាក់មួយត្រូវបានប្លុកចោល និង មូលហេតុដែលលោកអ្នកមានជម្រើសដាក់ឱ្យនៅដាច់ពីគេ ឬ'Sandboxing'ដោយផ្នែក នូវឯកសារឬកម្មវិធីដែលគួរឱ្យសង្ស័យ។

ទម្រង់**Firewall with Maximum Proactive Defense** (**Firewallដែលមានការពារសកម្មមុនជាអតិបរមា**)៖ ជម្រើសនេះ រួមផ្សំសុវត្ថិភាពរបស់ជម្រើស*Firewall with Optimum Proactive Defense*(*Firewall ដែលមានការការពារសកម្មមុនប្រសើរបំផុត*) ជាមួយការការពារ 'ប្រឆាំងការលេចធ្លាយ' ប្រឆាំងទៅនឹងការគំរាមកំហែងសុវត្ថិភាព ដែលមានលក្ខណៈ 'អកម្ម' ជាងមុន ឧទា. ព័ត៌មានលម្អិតអំពីផត(Ports)ចំហនៅក្នុងកុំព្យូទ័ររបស់លោកអ្នក ដែលត្រូវបានផ្ញើនៅលើអ៊ីនធើរណែត។ មុខងារពិសេស Sandbox មានលក្ខណៈធ្វើតាមដោយស្វ័យប្រវត្តទាំងស្រុង។

**ជំហានទី ៦**. **ចុច**លើ ![](/sbox/screen/comodo-en/09.png) ដើម្បីបើកផ្ទាំង *COMODO Secure DNS Configuration* ដោយមានបើកដំណើរការជម្រើស *I would like to use COMODO Secure DNS Servers* (*ខ្ញុំចង់ប្រើ COMODO Secure DNS Servers*) ដូចខាងក្រោមនេះ៖

![](/sbox/screen/comodo-en/12.png)

*រូបភាព ៤ ៖ ផ្ទាំង COMODO Secure DNS Configuration*

**ចំណុចសំខាន់**៖ ទោះបីមិនដែលមានកុំព្យូទ័របម្រើ**Domain Name System**(**DNS**)ដែលមានសុវត្ថិភាពទាំងស្រុងក៏ដោយ   ក៏ការប្រើកម្មវិធី **COMODO Secure DNS Servers** មានគុណសម្បត្តិច្រើនជាងគុណវិបត្តិ។  វាផ្តល់ឱ្យនូវការការពារបន្ថែមពី*pharming* និង *phishing* ដែលជាវិធីសាស្ត្រពេញនិយមពីរប្រើដោយមនុស្សអាក្រក់ ដើម្បី'ពង្វាង' ឬនាំផ្លូវកុំព្យូទ័ររបស់លោកអ្នកទៅកាន់គេហទំព័រគ្រោះថ្នាក់ ឬគេហទំព័រអាក្រក់។ **COMODO Secure DNS Servers** អាចការពារលោកអ្នកផងដែរពី        ការជ្រៀតជ្រែករបស់រដ្ឋាភិបាល ដោយជួយសម្រួលឱ្យមានការចូលប្រើដោយមានសុវត្ថិភាពជាងមុន នូវគេហទំព័រដែលត្រូវបានចុះឈ្មោះជាមួយ**COMODO** ហើយ មានភាពងាយស្រួលក្នុងការតម្លើងនៅក្នុងអំឡុងដំណើរការតម្លើង។ ឧទា. ការវាយឈ្មោះអាសយដ្ឋានURLចៃដន្យ នឹងបើកសារមួយចេញពី**COMODO Secure DNS Servers** ដូចខាងក្រោមនេះ៖

![](/sbox/screen/comodo-en/126.png)

*រូបភាព ៥ ៖ ឧទាហរណ៍គំរូមួយ នៃសារជូនដំណឹងរបស់ COMODO Secure DNS Server*

**ជំហានទី ៧**. **ចុច**លើ ![](/sbox/screen/comodo-en/09.png) ដើម្បីបើកផ្ទាំង *Ready to Install COMODO Firewall*(*ត្រៀមបញ្ចូលកម្មវិធី COMODO Firewall*)  បន្ទាប់មក **ចុច**លើ ![](/sbox/screen/comodo-en/13.png) ដើម្បីចាប់ផ្តើមដំណើរការបញ្ចូលកម្មវិធី និងបើកផ្ទាំង *Installing COMODO Firewall* (*បញ្ចូលកម្មវិធី COMODO Firewall*)។ បន្ទាប់ពីដំណើរការបញ្ចូលកម្មវិធីបានចប់សព្វគ្រប់ហើយ វានឹងបើកផ្ទាំង *Completed the COMODO Firewall Setup Wizard*(*បានបញ្ចប់ដំណើរការបញ្ចូលកម្មវិធី COMODO Firewall*)។

**ជំហានទី ៨**. **ចុច**លើ ![](/sbox/screen/comodo-en/14.png) ដើម្បីបើកផ្ទាំងបញ្ជាក់ថា *Done* (*បានធ្វើរួចរាល់*) បន្ទាប់មក **ចុច**លើ ![](/sbox/screen/comodo-en/14.png) ដើម្បីបើកផ្ទាំងបញ្ជាក់កម្មវិធីបញ្ចូលកម្មវិធីដូចខាងក្រោមនេះ៖

![](/sbox/screen/comodo-en/15.png)

*រូបភាព ៦ ៖ ផ្ទាំងបញ្ជាក់អំពី Firewall Installer (កម្មវិធីបញ្ចូលកម្មវិធី Firewall)*

**ជំហានទី ៩**. **ចុច**លើ ![](/sbox/screen/comodo-en/16.png) ដើម្បីចាប់ផ្តើមដំណើរការកុំព្យូទ័ររបស់លោកអ្នកឡើងវិញ និងដើម្បីបញ្ចប់នីតិវិធីបញ្ចូលកម្មវិធី **COMODO Firewall**។

បន្ទាប់ពីកុំព្យូទ័ររបស់លោកអ្នកចាប់ផ្តើមដំណើរការឡើងវិញហើយ ផ្ទាំង*New Private Network Detected!* (*បណ្តាញកុំព្យូទ័រ  ឯកជនថ្មីត្រូវបានរកឃើញ!*) នឹងលេចចេញមកដូចខាងក្រោម៖ 

![](/sbox/screen/comodo-en/17.png)

*រូបភាព ៧ ៖ ផ្ទាំង COMODO Firewall New Private Network Detected! (បណ្តាញកុំព្យូទ័រឯកជនថ្មីត្រូវបានរកឃើញ!)*

**ដំបូន្មាន**៖ ប្រសិនបើលោកអ្នកកំពុងធ្វើការនៅក្នុងបរិស្ថានបណ្តាញកុំព្យូទ័រមូលដ្ឋាន(LAN)មួយ  លោកអ្នកគ្រាន់តែគូសយកជម្រើស *I would like to be fully accessible to other PCs in this network* (*ខ្ញុំចង់អាចមានសិទ្ធិពេញលេញក្នុងការចូលទៅដល់កុំព្យូទ័រផ្សេងទៀត ដែលមាននៅក្នុងបណ្តាញកុំព្យូទ័រនេះ*) ប៉ុណ្ណោះ ដើម្បីបើកដំណើរការ ចែករម្លែកឯកសារ/ថតឯកសារ/ម៉ាស៊ីនបោះពុម្ព និង/ឬការភ្ជាប់សេវាអ៊ីនធើរណែត។

**ជំហានទី ១០**. **វាយ**ឈ្មោះចូលទៅក្នុងប្រអប់វាយអក្សរ *Give a name to this network*(*សូមផ្តល់ឈ្មោះមួយឱ្យបណ្តាញកុំព្យូទ័រនេះ*) ឬយល់ព្រមទទួលយកឈ្មោះ ដែលផ្តល់ឱ្យជាស្វ័យប្រវត្តដូចបង្ហាញនៅក្នុង *រូបភាព ៧* ខាងលើ  សម្រាប់បណ្តាញកុំព្យូទ័ររបស់លោកអ្នក។ ទុកជម្រើសមិនទាន់គូសយកដែលមាននៅក្រោម *ជំហានទី ២ - Decide if you want to trust the other PCs in this network (សូមសម្រេចចិត្តថា តើលោកអ្នកចង់ទុកចិត្តលើកុំព្យូទ័រផ្សេងៗទៀត ដែលមាននៅក្នុងបណ្តាញកុំព្យូទ័រនេះឬទេ)*ឱ្យនៅដដែល ហើយបន្ទាប់មក **ចុច**លើ ![](/sbox/screen/comodo-en/06.png) ដើម្បីបញ្ចប់ដំណើរការបញ្ចូលកម្មវិធី។

រូបសញ្ញារបស់កម្មវិធី**COMODO Firewall**នៅលើ Desktop និងរូបសញ្ញាភ្ជាប់សេវា **COMODO Firewall** លេចចេញមកស្របពេលគ្នាជាមួយ *រូបភាព ៧*។ មុនពេលលោកអ្នកភ្ជាប់សេវាអ៊ីនធើរណែត រូបសញ្ញាភ្ជាប់សេវាលេចចេញមកនៅក្នុង*System Tray*(*ថាសប្រព័ន្ធ*) ដូចខាងក្រោមនេះ៖

![](/sbox/screen/comodo-en/18.png)

*រូបភាព ៨ ៖ រូបសញ្ញាភ្ជាប់សេវា COMODO Firewall ត្រូវបានរំលេចបង្ហាញក្នុងគំនូសពណ៌ខ្មៅ នៅក្នុង System Tray (ថាសប្រព័ន្ធ)*

កម្មវិធីដែលពាក់ព័ន្ធនឹងការភ្ជាប់ទៅកាន់អ៊ីនធើរណែត (ឧទា. កម្មវិធីបើកអ៊ីនធើរណែត) នឹងបង្ហាញសញ្ញាក្បាលព្រួញចង្អុលចុះក្រោមពណ៌ទឹកក្រូចខ្ចី និង/ឬសញ្ញាក្បាលព្រួញចង្អុលឡើងលើពណ៌បៃតងខ្ចី ដែលចង្អុលបង្ហាញអំពីសំណើភ្ជាប់អ៊ីនធើរណែតចូល និងចេញ ហើយត្រូវបានបង្ហាញដូចខាងក្រោមនេះ៖

![](/sbox/screen/comodo-en/19.png)

*រូបភាព ៩ ៖ រូបសញ្ញាភ្ជាប់សេវារបស់ COMODO Firewall ដែលកំពុងមានសកម្មភាព*

បន្ទាប់ពី **COMODO Firewall** ដំណើរការបានមួយសន្ទុះ  ផ្ទាំងសារ *COMODO Message Center* នឹងលេចចេញមកដូចខាងក្រោមនេះ៖

![](/sbox/screen/comodo-en/20.png)

*រូបភាព ១០ ៖ ផ្ទាំង COMODO Message Center (មជ្ឈមណ្ឌលសាររបស់ COMODO)*

**កំណត់សម្គាល់**៖ **ចុច**លើ *Learn more*(*យល់ដឹងបន្ថែម*) ដើម្បីនាំទៅរកជំនួយសហគមន៍វេទិកា**COMODO**។

**ដំបូន្មាន**៖ **ចុចម៉ោសខាងស្តាំ**លើរូបសញ្ញាភ្ជាប់សេវារបស់**COMODO Firewall** នៅក្នុង *System Tray*(*ថាសប្រព័ន្ធ*)(ដូចបង្ហាញនៅក្នុង*រូបភាព ៨*) ដើម្បីបើកម៉ឺនុយPop-up និងម៉ឺនុយរងពាក់ព័ន្ធរបស់វាដូចខាងក្រោមនេះ៖ 

![](/sbox/screen/comodo-en/127.png)

*រូបភាព ១១ ៖ ម៉ឺនុយ និងម៉ឺនុយរងកំណត់មុខងាររបស់រូបសញ្ញាភ្ជាប់សេវា*

ម៉ឺនុយរបស់រូបសញ្ញាភ្ជាប់សេវា អនុញ្ញាតឱ្យលោកអ្នកផ្លាស់ប្តូរផលិតផល **COMODO Firewall** ដែលលោកអ្នកកំពុងប្រើ។ **ការជ្រើសយក** ជម្រើស *Configuration* នឹងបើកម៉ឺនុយរង *Manage My Configurations*(*គ្រប់គ្រងការកំណត់មុខងាររបស់ខ្ញុំ*) ដែលលោកអ្នកអាច **ជ្រើសយក** *COMODO - Proactive Security*(*COMODO - សុវត្ថិភាពសកម្មមុន*) ឬ *COMODO - Internet Security*(*COMODO - សុវត្ថិភាពអ៊ីនធើរណែត*) ដើម្បីបើកដំណើរការមុខងារពិសេស Sandboxing ។ 

ជាងនេះទៅទៀត  កម្រិតសុវត្ថិភាពផលិតផលនីមួយៗ អាចនឹងត្រូវបានកែតម្រូវពីក្នុងម៉ឺនុយ Pop-up របស់រូបសញ្ញាភ្ជាប់សេវា ដូចខាងក្រោមនេះ។ កម្រិតសុវត្ថិភាពទាំងនេះ ត្រូវបានពិភាក្សាលម្អិតជាងមុននៅក្នុងផ្នែក **៤.១ ផ្ទាំង Firewall Behavior Settings (មុខងារកំណត់ឥរិយាបថ Firewall)**  និង **៤.២ ផ្ទាំង Defense+ Settings (មុខងារកំណត់ Defense+)**

![](/sbox/screen/comodo-en/128.png)

*រូបភាព ១២ ៖ ម៉ឺនុយរង connectivity icon Firewall Security Level (ម៉ឺនុយរងអំពីកម្រិតសុវត្ថិភាពFirewall របស់រូបសញ្ញាភ្ជាប់សេវា)*




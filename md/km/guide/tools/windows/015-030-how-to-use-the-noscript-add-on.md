

---

lang: km
community: guide
type: tools
legacy: True
child: True
os: windows
weight: 3
depth: 3
title: How to Use the NoScript Add On

---

បញ្ជីផ្នែកដែលមាននៅក្នុងទំព័រនេះ ៖

- [**៤.០ អំពី NoScript**](#4.0)
- [**៤.១ របៀបប្រើ NoScript**](#4.1)

-------

<a name="4.0"></a>
## ៤.០ អំពី NoScript ##

![](/sites/securitybkp.ngoinabox.org/files/u9/noscript.png)

**NoScript** គឺជា **Mozilla Add-on** (**មុខងារបន្ថែមសម្រាប់ Mozilla**) មានប្រយោជន៍ពិសេសមួយ ដែលអាចជួយការពារ    កុំព្យូទ័ររបស់លោកអ្នកពីគេហទំព័រអាក្រក់នៅលើអ៊ីនធើរណែត។ វាធ្វើប្រតិបត្តិការ ដោយអនុវត្ត'បញ្ជីស'មួយនៃគេហទំព័រដែលលោកអ្នកបានកំណត់ថាអាចទទួលយកបាន  មានសុវត្ថិភាព  ឬអាចទុកចិត្តបាន (ដូចជាគេហទំព័រធនាគារមួយ ឬទិន្នានុប្បវត្តិអនឡាញមួយជាដើម)។ គ្រប់គេហទំព័រផ្សេងទៀតទាំងអស់ ត្រូវបានចាត់ទុកថា អាចបង្កអន្តរាយធ្ងន់ធ្ងរ ហើយដំណើរការរបស់ពួកវាត្រូវបានដាក់កម្រិត រហូតទាល់តែលោកអ្នកបានកំណត់ថា ខ្លឹមសារនៃគេហទំព័រនោះមិនបង្កអន្តរាយ ដែលនៅត្រង់ចំណុចនេះ លោកអ្នកអាចនឹងដាក់បន្ថែមវាទៅក្នុងបញ្ជីស។

**NoScript** នឹងចាប់ផ្តើមបិទចោលដោយស្វ័យប្រវត្តនូវគ្រប់ផ្ទាំងបដា ផ្ទាំងផ្សាយពាណិជ្ជកម្ម សំណេរកូដ**JavaScript**និង**Java**ទាំងអស់ ព្រមទាំងលក្ខណៈបង្កអន្តរាយធ្ងន់ធ្ងរផ្សេងទៀតរបស់គេហទំព័រ។ **NoScript** មិនអាចវែកញែកឱ្យឃើញភាពខុសគ្នា រវាងខ្លឹមសារដែលបង្កអន្តរាយ និងខ្លឹមសារដែលត្រូវការចាំបាច់សម្រាប់បង្ហាញទំព័រអ៊ីនធើរណែតឱ្យបានត្រឹមត្រូវឡើយ។ ចំណុចនេះគឺអាស្រ័យទៅលើលោកអ្នក ដើម្បីធ្វើការលើកលែងចំពោះគេហទំព័រណា ដែលលោកអ្នកគិតថាខ្លឹមសាររបស់ពួកវាមានសុវត្ថិភាព។ 

<a name="4.1"></a>
## ៤.១ របៀបប្រើ NoScript ##

មុនពេលលោកអ្នកចាប់ផ្តើមប្រើមុខងារបន្ថែម**NoScript**  ត្រូវប្រាកដថា វាត្រូវបានបញ្ចូលដោយជោគជ័យ ដោយ **ជ្រើសយក Tools > Add-ons (ឧបករណ៍ > មុខងារបន្ថែម)** ដើម្បីបើកផ្ទាំង *Add-ons* (*មុខងារបន្ថែម*) និងបញ្ជាក់ថា វាត្រូវបានបញ្ចូលរួចរាល់។

**ដំបូន្មាន** ៖ ទោះបី **NoScript** អាចទំនងជាលំបាកបន្តិចបន្តួចនៅពេលដំបូង (ដោយសារគេហទំព័រដែលលោកអ្នកធ្លាប់តែងតែបើកមើល អាចមិនបង្ហាញបានត្រឹមត្រូវ) ក៏ដោយ  លោកអ្នកនឹងទទួលបានប្រយោជន៍ភ្លាមៗពីមុខងារពិសេស automated object-blocking feature (មុខងារបិទចោលវត្ថុដែលលេចមកដោយស្វ័យប្រវត្ត)។ មុខងារនេះ នឹងដាក់កម្រិតលើការផ្សាយ          ពាណិជ្ជកម្មរំខាន សារស្វ័យប្រវត្ត និងកូដអាក្រក់ ដែលត្រូវបានសរសេរឬវាយលុក(hacked)ចូលទៅក្នុងទំព័រអ៊ីនធើរណែត។

**NoScript** នឹងដំណើរការដោយស្ងៀមស្ងាត់នៅក្នុងផ្ទៃខាងក្រោយ  រហូតទាល់តែវារកឃើញវត្តមានរបស់ **JavaScript**, **Adobe Flash** ឬខ្លឹមសារផ្សេងទៀតដែលមានលក្ខណៈដូចជាសំណេរកម្មវិធី។ ត្រង់ចំណុចនេះ **NoScript**នឹងបំបិទខ្លឹមសារនេះ ហើយរបាស្ថានភាពនឹងលេចមកនៅខាងក្រោមបង្អស់របស់ផ្ទាំងកម្មវិធី **Firefox** ដូចខាងក្រោមនេះ៖ 

![](/sbox/screen/firefox-en-1/50.png)

*រូបភាព ១ ៖ របាស្ថានភាពរបស់ NoScript*

របាស្ថានភាពរបស់ **NoScript** បង្ហាញព័ត៌មានអំពី *កម្មវត្ថុ*(*objects*)(ឧទា. ការផ្សាយពាណិជ្ជកម្មនិងសារស្វ័យប្រវត្ត) និង  *សំណេរកម្មវិធី* (*scripts*) ដែលកំពុងត្រូវបានរារាំងមិនឱ្យប្រតិបត្តិការដោយខ្លួនឯង នៅក្នុងប្រព័ន្ធកុំព្យូទ័ររបស់លោកអ្នក។ រូបភាពពីរខាងក្រោមនេះ គឺជាឧទាហរណ៍ល្អបំផុតអំពី **NoScript** ដែលកំពុងធ្វើការ៖ នៅក្នុង *រូបភាព ២*  **NoScript** បានបិទដោយជោគជ័យនូវការផ្សាយពាណិជ្ជកម្មមួយដែលបង្កើតដោយកម្មវិធី **Adobe Flash Player** នៅក្នុងទំព័រអ៊ីនធើរណែត   ពាណិជ្ជកម្មមួយ។ 

![](/sbox/screen/firefox-en-1/51.png)

*រូបភាព ២ ៖ ឧទាហរណ៍មួយអំពី NoScript ដែលបិទផ្ទាំងផ្សាយពាណិជ្ជកម្មស្វ័យប្រវត្តមួយ នៅក្នុងទំព័រអ៊ីនធើរណែតពាណិជ្ជកម្មមួយ*

នៅក្នុង *រូបភាព ៣*  គេហទំព័រ **Twitter** ជូនដំណឹងប្រាប់លោកអ្នកថា ត្រូវតែបើកដំណើរការ**JavaScript** (យ៉ាងហោចណាស់ជាលក្ខណៈបណ្តោះអាសន្ន) ដើម្បីមើលឃើញទំព័រអ៊ីនធើរណែតនេះ។ 

![](/sbox/screen/firefox-en-1/52.png)

*រូបភាព ៣ ៖ គេហទំព័រ Twitter ដែលស្នើសុំឱ្យបើកដំណើរការ JavaScript*	

ដោយសារ **NoScript** មិនញែកឱ្យឃើញភាពខុសគ្នារវាងកូដអាក្រក់ និងកូដពិតប្រាកដ លក្ខណៈពិសេសនិងមុខងារសំខាន់ខ្លះ (ឧទា. របារឧបករណ៍) អាចនឹងខ្វះ។ ទំព័រអ៊ីនធើរណែតមួយចំនួន បង្ហាញខ្លឹមសារ (រាប់បញ្ចូលទាំងខ្លឹមសារដែលមានលក្ខណៈដូចជាសំណេរកម្មវិធី) ដែលមកពីគេហទំព័រច្រើនជាងមួយ។ ឧទា. គេហទំព័រ **www.twitter.com** មានសំណេរកម្មវិធីមកពីពីរប្រភព គឺ *twitter.com* និង *twimg.com* ៖ 

![](/sbox/screen/firefox-en-1/53.png)

*រូបភាព ៤ ៖ ឧទាហរណ៍អំពី ម៉ឺនុយ Options (ជម្រើស) នៃរបាយស្ថានភាពរបស់ NoScript*

ដើម្បីបើកសំណេរកម្មវិធីវិញនៅក្នុងស្ថានភាពទាំងនេះ ត្រូវចាប់ផ្តើមដោយ **ជ្រើសយក** ជម្រើស *Temporarily Allow [website name]* (នៅក្នុងឧទាហរណ៍នេះ គឺ *អនុញ្ញាត twitter.com ជាបណ្តោះអាសន្ន*)។ ប៉ុន្តែ ប្រសិនបើការធ្វើដូចនេះមិនអនុញ្ញាតឱ្យលោកអ្នកមើលឃើញទំព័រអ៊ីនធើរណែតនេះទេនោះ លោកអ្នកអាចកំណត់ចំនួនអប្បបរមានៃគេហទំព័រដែលត្រូវបានតម្រូវឱ្យមើលឃើញខ្លឹមសារជ្រើសរើសរបស់លោកអ្នក ដោយប្រើវិធីសាស្ត្រសាកល្បងជាបន្ត(process of trial and error)។ ឧទា. នៅក្នុង **Twitter** លោកអ្នកត្រូវតែ**ជ្រើសយក**ជម្រើស *Temporarily allow twitter.com* (*អនុញ្ញាត twitter.com ជាបណ្តោះអាសន្ន*) និង *Temporarily allow twimg.com* (*អនុញ្ញាត twimg.com ជាបណ្តោះអាសន្ន*) ដើម្បីឱ្យ **Twitter** ធ្វើការ។

**សូមប្រយ័ត្ន**! ទោះក្នុងកាលៈទេសៈណាក៏ដោយ លោកអ្នក**មិន**គួរជ្រើសយកជម្រើស *Allow Scripts Globally (dangerous)* (*អនុញ្ញាតសំណេរកម្មវិធីជាទូទៅ (អាចមានគ្រោះថ្នាក់)*) ឡើយ។ តាមដែលអាចធ្វើទៅបាន ត្រូវជៀសវាងជ្រើសយកជម្រើស *Allow all from this page* (*អនុញ្ញាតអ្វីៗទាំងអស់ដែលបានពីទំព័រនេះ*)។ យូរៗម្តង លោកអ្នកអាចនឹងចាំបាច់ត្រូវអនុញ្ញាតចំពោះគ្រប់សំណេរកម្មវិធីទាំងអស់ ប៉ុន្តែ នៅក្នុងស្ថានភាពដូចនេះត្រូវប្រាកដថា លោកអ្នកធ្វើកិច្ចការនេះតែជាលក្ខណៈបណ្តោះអាសន្នសម្រាប់គេហទំព័រដែលលោកអ្នកទុកចិត្តប៉ុណ្ណោះ ពោលគឺរហូតដល់ចុងបញ្ចប់នៃវគ្គអនឡាញរបស់លោកអ្នក។ គេគ្រាន់តែចាក់បញ្ចូលសំណេរកូដអាក្រក់តែ*ម្តង*ប៉ុណ្ណោះ ដើម្បីធ្វើឱ្យកម្រិតភាពឯកជននិងសុវត្ថិភាពរបស់លោកអ្នកចុះខ្សោយ។

សម្រាប់គេហទំព័រដែលលោកអ្នកទុកចិត្តនិងបើកមើលញឹកញាប់ ត្រូវ**ជ្រើសយក**ជម្រើស *Allow [website name]* (*អនុញ្ញាត [ឈ្មោះគេហទំព័រ]*)។ (នៅក្នុងឧទាហរណ៍ខាងលើ ជម្រើស *Allow twitter.com* (*អនុញ្ញាត twitter.com*) និង *Allow twimg.com* (*អនុញ្ញាត twimg.com*)  ត្រូវបានជ្រើសយក)។ ការជ្រើសយកជម្រើសនេះ អនុញ្ញាតឱ្យ **NoScript** ចុះឈ្មោះគេហទំព័រនោះជាអចិន្ត្រៃយ៍ថា ជាគេហទំព័រគួរឱ្យទុកចិត្ត។



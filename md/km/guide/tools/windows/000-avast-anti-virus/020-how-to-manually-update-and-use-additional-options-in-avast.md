

---

lang: km
community: guide
type: tools
legacy: True
child: True
os: windows
weight: 2
depth: 3
title: How to Manually Update and Use Additional Options in avast!

---

បញ្ជីផ្នែកដែលមាននៅក្នុងទំព័រនេះ៖  

- [**៣.១ របៀបធ្វើបច្ចុប្បន្នភាពកម្មវិធី avast! ដោយមិនស្វ័យប្រវត្ត**](#៣.១)
 - [**៣.១.១ របៀបប្រើផ្ទាំងមេ ដើម្បីធ្វើបច្ចុប្បន្នភាពកម្មវិធី avast! ដោយមិនស្វ័យប្រវត្ត**](#៣.១.១)
 - [**៣.១.២ របៀបប្រើម៉ឺនុយ Pop-up ដើម្បីធ្វើបច្ចុប្បន្នភាពកម្មវិធី avast! ដោយមិនស្វ័យប្រវត្ត**](#៣.១.២)
- [**៣.២ មុខងារបន្ថែមរបស់កម្មវិធី**](#៣.២)
 - [**៣.២.១ មុខងារធ្វើបច្ចុប្បន្នភាពកម្មវិធី avast!**](#៣.២.១)
 - [**៣.២.២ មុខងារសម្អាតកម្មវិធីបើកអ៊ីនធើរណែត**](#៣.២.២)
 - [**៣.២.៣ មុខងារថាសសង្គ្រោះ**](#៣.២.៣)




<a name="៣.១"></a>
### ៣.១ របៀបធ្វើបច្ចុប្បន្នភាពកម្មវិធី avast! ដោយមិនស្វ័យប្រវត្ត ###

កម្មវិធី **avast!** ដំណើរការដោយស្ងៀមស្ងាត់ នៅផ្ទៃខាងក្រោយក្នុងកុំព្យូទ័ររបស់លោកអ្នក ហើយធ្វើការដោនឡូត និងធ្វើបច្ចុប្បន្នភាពដោយស្វ័យប្រវត្ត នូវការកំណត់មេរោគ នៅរៀងរាល់ពេល ដែលលោកអ្នកភ្ជាប់អ៊ីនធើរណែត។ ប៉ុន្តែ ក្នុងករណីសេវាអ៊ីនធើរណែតរបស់លោកអ្នក មានលក្ខណៈដាច់ៗ  ជាប់ការដាក់កម្រិត ឬបណ្តោះអាសន្ន  នោះការធ្វើបច្ចុប្បន្នភាពដោយមិនស្វ័យប្រវត្តអាចមានលក្ខណៈចាំបាច់។

មានមធ្យោបាយពីរដើម្បីធ្វើបច្ចុប្បន្នភាពកម្មវិធី **avast!** ដោយមិនស្វ័យប្រវត្ត៖ មធ្យោបាយទីមួយគឺ តាមរយៈអន្តរផ្ទៃមុខប្រើប្រាស់មេរបស់កម្មវិធី **avast!** និង មធ្យោបាយទីពីរគឺ តាមរយៈម៉ឺនុយ Pop-up ដែលលេចមក នៅពេលលោកអ្នកចុចម៉ោស (mouse) ខាងស្តាំលើរូបសញ្ញា **avast!** ដែលស្ថិតនៅក្នុង *System Tray* ឬ ថាសប្រព័ន្ធ។ 

**កំណត់សម្គាល់**៖ លោកអ្នក **មិន** គួរបិទមុខងារដោនឡូតបច្ចុប្បន្នភាពដោយស្វ័យប្រវត្តឡើយ ប្រសិនបើមិនចាំបាច់ទេនោះ។

 
<a name="៣.១.១"></a>
#### ៣.១.១ របៀបប្រើផ្ទាំងមេ ដើម្បីធ្វើបច្ចុប្បន្នភាពកម្មវិធី avast! ដោយមិនស្វ័យប្រវត្ត ####

**ជំហានទី ១**. **ចុច**លើ ![](/sbox/screen/avast-en-1/22.png) ដើម្បីបើកអន្តរផ្ទៃមុខប្រើប្រាស់មេរបស់កម្មវិធី **avast!**៖


**ជំហានទី ២**. **ចុច**លើ ![](/sbox/screen/avast-en-1/18.png)  បន្ទាប់មក ចុចលើ ![](/sbox/screen/avast-en-1/20.png) ដើម្បីបើកផ្ទាំងខាងក្រោមនេះ និងដើម្បីបង្ហាញសំណៅកម្មវិធី និងការកំណត់មេរោគ៖

![](/sbox/screen/avast-en-1/24.png)

*រូបភាព ១៖ ផ្ទាំងធ្វើបច្ចុប្បន្នភាព*

**ជំហានទី ៣**. **ចុច**លើ ![](/sbox/screen/avast-en-1/25.png) ដើម្បីធ្វើបច្ចុប្បន្នភាព *សំណៅកម្មវិធី* ដូចខាងក្រោមនេះ៖

![](/sbox/screen/avast-en-1/27.png)

*រូបភាព ២ ៖ ធ្វើបច្ចុប្បន្នភាពកម្មវិធី*

**ជំហានទី ៤**. **ចុច**លើ ![](/sbox/screen/avast-en-1/25.png) ដើម្បីធ្វើបច្ចុប្បន្នភាពការកំណត់មេរោគ ដូចបង្ហាញក្នុងផ្ទាំងខាងក្រោមនេះ៖ 

![](/sbox/screen/avast-en-1/26.png)

*រូបភាព ៣ ៖ ការធ្វើបច្ចុប្បន្នភាពការកំណត់មេរោគ*

![](/sbox/screen/avast-en-1/23.png)

*រូបភាព ៤៖ ផ្ទាំង You Are Protected Status (ស្ថានភាពដែលលោកអ្នកត្រូវបានការពារ)*

<a name="៣.១.២"></a>
#### ៣.១.២ របៀបប្រើម៉ឺនុយ Pop-up ដើម្បីធ្វើបច្ចុប្បន្នភាពកម្មវិធី avast! ដោយមិនស្វ័យប្រវត្ត ####

ការតម្លើងកម្រិតកម្មវិធី **avast!** និងបច្ចុប្បន្នភាពនៃការកំណត់មេរោគ អាចអនុវត្តបាន តាមរយៈម៉ឺនុយ Pop-up របស់ **avast!**។ ម៉ឺនុយPop-upនេះ អាចប្រើដើម្បីចូលទៅដល់ផ្ទាំង *UPDATE* (ធ្វើបច្ចុប្បន្នភាព)ដោយផ្ទាល់ ដូចដែលបានបង្ហាញនៅក្នុង *រូបភាព ២*។  

**ជំហានទី ១**. **ចុចម៉ោសខាងស្តាំ**លើ ![](/sbox/screen/avast-en-1/22.png) នៅក្នុង*System Tray*(ថាសប្រព័ន្ធ) ដើម្បីបើកម៉ឺនុយPop-up ដូចខាងក្រោមនេះ៖

![](/sbox/screen/avast-en-1/28.png)

*រូបភាព ៥ ៖ ម៉ឺនុយPop-up របស់ avast!*

**ជំហានទី ២**. **ជ្រើសយក Update > Engine and virus definitions** ដើម្បីបើក *រូបភាព ៣* នៅក្នុង **ជំហានទី ៣** ខាង លើ។ 

**ជំហានទី ៣**. **ជ្រើសយក Update > Program** ដើម្បីបើក *រូបភាព ៤* នៅក្នុង **ជំហានទី ៣** ខាងលើ។


<a name="៣.២"></a>
### ៣.២ មុខងារបន្ថែមរបស់កម្មវិធី###

កម្មវិធី **avast!** ផ្តល់ជូនមុខងារបន្ថែមជាច្រើន ដែលជួយដល់ការគ្រប់គ្រងសុខភាពកុំព្យូទ័ររបស់លោកអ្នក និងរក្សាកម្មវិធីឱ្យមានបច្ចុប្បន្នភាព។ ផ្នែកបន្តបន្ទាប់ខាងក្រោមនេះ បរិយាយអំពី *មុខងារធ្វើបច្ចុប្បន្នភាពកម្មវិធី*, *មុខងារសម្អាតកម្មវិធីបើកអ៊ីនធើរណែត* និង *មុខងារថាសសង្គ្រោះ* របស់កម្មវិធី **avast!**។

<a name="៣.២.១"></a>
### ៣.២.១ មុខងារធ្វើបច្ចុប្បន្នភាពកម្មវិធី (Software Updater)###

*មុខងារធ្វើបច្ចុប្បន្នភាពកម្មវិធី* អាចពិនិត្យតាមដាន និងធ្វើបច្ចុប្បន្នភាពដល់កម្មវិធី ដែលដំណើរការនៅក្នុងកុំព្យូទ័ររបស់លោកអ្នក។


**ជំហានទី ១**. **ចុច**លើ ![](/sbox/screen/avast-en-1/57.png) និង ![](/sbox/screen/avast-en-1/104.png) ដើម្បីចាប់ផ្តើមដំណើរការស្គែន។ ប្រសិនបើការស្គែននេះ រកឃើញកម្មវិធីដែលហួសសម័យ វានឹងបង្ហាញផ្ទាំងខាងក្រោមនេះ៖ 


![](/sbox/screen/avast-en-1/105.png)

*រូបភាព ៦៖ កម្មវិធីដែលហួសសម័យ*


**ជំហានទី ២**. **ចុច**លើ ![](/sbox/screen/avast-en-1/40.png) ដើម្បីចាប់ផ្តើមធ្វើបច្ចុប្បន្នភាពកម្មវិធី។


![](/sbox/screen/avast-en-1/38.png)

*រូបភាព ៧៖ កម្មវិធីត្រូវបានធ្វើបច្ចុប្បន្នភាព (Software updated)*


![](/sbox/screen/avast-en-1/106.png)

*រូបភាព ៨៖ បញ្ជីកម្មវិធីដែលត្រូវបានធ្វើបច្ចុប្បន្នភាព*



<a name="៣.២.២"></a>
### ៣.២.២ មុខងារសម្អាតកម្មវិធីបើកអ៊ីនធើរណែត (Browser Cleanup) ###

*មុខងារសម្អាតកម្មវិធីបើកអ៊ីនធើរណែត* អាចរកឃើញ និងលុបចោលមុខងារបន្ថែមដែលអាក្រក់ ឬមិនចង់បាន ដែលត្រូវបានបញ្ចូលទៅក្នុងកម្មវិធីបើកអ៊ីនធើរណែតក្នុងកុំព្យូទ័ររបស់លោកអ្នក។ មុខងារបន្ថែមទាំងនោះ អាចស៊ើបយកការណ៍អំពីសកម្មភាពរបស់លោកអ្នក បង្កភាពរំខាន និងពន្យឺតដំណើរការកម្មវិធីបើកអ៊ីនធើរណែតរបស់លោកអ្នក។ ដើម្បីពិនិត្យមើលឡើងវិញ និងលុបចោលមុខងារបន្ថែមដែលមិនចង់បានទាំងនោះ៖

**ជំហានទី ១**. **ចុច**លើ ![](/sbox/screen/avast-en-1/35.png) នៅជួរឈរខាងឆ្វេង នៃផ្ទាំងមេរបស់កម្មវិធី avast!។

**ជំហានទី ២**. **ចុច**លើ ![](/sbox/screen/avast-en-1/41.png) ដើម្បីបើកផ្ទាំង*Browser Cleanup* (សម្អាតកម្មវិធីបើកអ៊ីនធើរណែត) ដែលបង្ហាញដូចផ្ទាំងខាងក្រោមនេះ៖


![](/sbox/screen/avast-en-1/42.png)

*រូបភាព ៩៖ ផ្ទាំង Browser Cleanup (សម្អាតកម្មវិធីបើកអ៊ីនធើរណែត)*

**ជំហានទី ៣**. **ជ្រើសយក** រូបសញ្ញាកម្មវិធីបើកអ៊ីនធើរណែត នៅលើម៉ឺនុយខាងឆ្វេង ដើម្បីបង្ហាញមុខងារបន្ថែមរបស់កម្មវិធីបើកអ៊ីនធើរណែតនីមួយៗ ដូចផ្ទាំងខាងក្រោមនេះ៖


![](/sbox/screen/avast-en-1/44.png)

*រូបភាព ១០៖ មុខងារបន្ថែមសម្រាប់កម្មវិធី Internet Explorer*

**ជំហានទី ៤**. **ចុច**លើ ![](/sbox/screen/avast-en-1/45.png) សម្រាប់មុខងារបន្ថែម ដែលត្រូវបានជ្រើសយក។

**ជំហានទី ៥**. **ចុច**លើ *Yes* នៅលើផ្ទាំងសំណួរ *Do you really want to permanently remove these add-ons* (តើលោកអ្នកពិតជាចង់លុបចោលមុខងារបន្ថែមទាំងនេះ ជារៀងរហូតឬ?) ដើម្បីបើកផ្ទាំងដូចខាងក្រោមនេះ៖


![](/sbox/screen/avast-en-1/46.png)

*រូបភាព ១១៖ មុខងារបន្ថែមត្រូវបានលុបហើយរួចហើយ*

<a name="៣.២.៣"></a>
### ៣.២.៣ មុខងារថាសសង្គ្រោះ (Rescue Disk) ###

*មុខងារថាសសង្គ្រោះ* អនុញ្ញាតឱ្យលោកអ្នកអាចបង្កើត USB ឬ CD ដែលលោកអ្នកអាចប្រើ ដើម្បីចាប់ផ្តើមដំណើរការកុំព្យូទ័ររបស់លោកអ្នកជាមួយវា។ USB/CDនេះ មានឯកសារបញ្ចូលកម្មវិធី avast!។ ដើម្បីបង្កើតថាសសង្គ្រោះ កុំព្យូទ័ររបស់លោកអ្នកចាំបាច់ត្រូវភ្ជាប់សេវាអ៊ីនធើរណែត។ ប៉ុន្តែ បន្ទាប់ពីបង្កើតថាសសង្គ្រោះរួចហើយ លោកអ្នកអាចប្រើវា ដើម្បីស្គែនកុំព្យូទ័រណាមួយក៏បាន ទោះបីកុំព្យូទ័រនោះមិនភ្ជាប់អ៊ីនធើរណែតក៏ដោយ។ ចំណុចនេះមានប្រយោជន៍នៅក្នុងស្ថានភាពមួយ ដែលកុំព្យូទ័រផ្សេងមួយបានឆ្លងមេរោគ ហើយរារាំងដំណើរការជាប្រក្រតីរបស់ប្រព័ន្ធកុំព្យូទ័រ កម្មវិធី និងកម្មវិធីប្រឆាំងមេរោគផ្សេងទៀត។ ជម្រើសថាសសង្គ្រោះ(Rescue Disk) និងស្គែននៅពេល Boot កុំព្យូទ័រ(Boot-time Scan) គឺជាវិធីស្គែនប្រព័ន្ធកុំព្យូទ័រមួយ ដែលមានលក្ខណៈពេញលេញ និងល្អិតល្អន់បំផុតដែលកម្មវិធី avast! មានសម្រាប់ផ្តល់ជូន។ ជំហានអនុវត្តន៍ខាងក្រោមនេះ បរិយាយអំពីរបៀបបង្កើត*ថាសសង្គ្រោះ*ដោយប្រើUSB។

**សូមកត់សម្គាល់**ថា *ថាសសង្គ្រោះ*តម្រូវឱ្យធ្វើការដោនឡូតឯកសារធំៗពីអ៊ីនធើរណែត។ វាតម្រូវឱ្យមាន USB ទទេមួយ ដែលមានចំណុះផ្ទុកទិន្នន័យយ៉ាងតិច៥០០មេហ្គាបៃ ឬ CD/DVDទទេ និងឧបករណ៍សរសេរចូលCD/DVDមួយ។

**ជំហានទី ១**. **ចុច**លើ ![](/sbox/screen/avast-en-1/35.png) នៅជួរឈរខាងឆ្វេងនៃផ្ទាំងមេរបស់កម្មវិធី !avast

**ជំហានទី ២**. **ចុច**លើ ![](/sbox/screen/avast-en-1/47.png) ដើម្បីបើកដំណើរការជម្រើស *Rescue Disk* ដូចខាងក្រោមនេះ៖


![](/sbox/screen/avast-en-1/48.png)

*រូបភាព ១២ ៖ ផ្ទាំង Rescue Disk (ថាសសង្គ្រោះ)*

**ជំហានទី ៣**. **ចុច**លើ ![](/sbox/screen/avast-en-1/49.png) ដើម្បីបើកផ្ទាំងដូចបង្ហាញនៅខាងក្រោមនេះ៖


![](/sbox/screen/avast-en-1/50.png)

*រូបភាព ១៣៖ ផ្ទាំង Create Rescue Disk (បង្កើតថាសសង្គ្រោះ)*


**ជំហានទី ៤**. **ចុច**លើ ![](/sbox/screen/avast-en-1/51.png) បន្ទាប់មក ចុចលើ ![](/sbox/screen/avast-en-1/53.png) ដើម្បីចាប់ផ្តើមបង្កើត*ថាសសង្គ្រោះ*មួយ ដូចបង្ហាញនៅខាងក្រោមនេះ៖

![](/sbox/screen/avast-en-1/54.png)

*រូបភាព ១៤៖ ផ្ទាំង Creating a Rescue Disk (ដំណើរការបង្កើតថាសសង្គ្រោះ)*

*កំណត់សម្គាល់*៖ ការបង្កើតថាសសង្គ្រោះមួយ អាចចំណាយពេលដល់ទៅ៣០នាទី។


![](/sbox/screen/avast-en-1/55.png)

*រូបភាព ១៥ ៖ ផ្ទាំង ថាសសង្គ្រោះត្រូវបានបង្កើតដោយជោគជ័យ*

ឥឡូវនេះ លោកអ្នកបានបង្កើតថាសសង្គ្រោះរួចហើយ។ ផ្នែក [**៤.៩ វិធីសាស្ត្រទំនើបដើម្បីកម្ចាត់មេរោគ**](/km/dealingwithviruses#4.9) នឹងបរិយាយអំពីរបៀបប្រើថាសសង្គ្រោះប្រឆាំងម៉ាលវែរ។ 

សូមមើល [**សំណួរដែលសួរញឹកញាប់អំពីកម្មវិធី avast!**](http://www.avast.com/faq.php?article=AVKB114#articleContent)ផងដែរ សម្រាប់ព័ត៌មានបន្ថែមអំពីការប្រើ*ថាសសង្គ្រោះ*(*Rescue Disk*)របស់កម្មវិធី avast!។








---

lang: km
community: guide
type: tools
legacy: True
child: True
os: windows
weight: 2
depth: 3
title: How to Use Eraser

---

បញ្ជីនៃផ្នែកដែលមាននៅក្នុងទំព័រនេះ៖

- [**៣.០ របៀបប្រើកម្មវិធី Eraser ជាមួយ Windows Explorer**](#3.0)
- [**៣.១ របៀបជូតលុបលំហថាសទិន្នន័យដែលពុំត្រូវបានប្រើ (Unused Disk Space)**](#3.1)
- [**៣.២ របៀបប្រើជម្រើស កិច្ចការតាមតម្រូវការ (On-Demand Task)**](#3.2)
- [**៣.៣ របៀបប្រើជម្រើស កិច្ចការតាមកាលវិភាគ (Scheduler Task Feature)**](#3.3)
- [**៣.៤ របៀបលុបចោលកិច្ចការ (Taks)**](#3.4)
- [**៣.៥ របៀបលុបចោលធុងសម្រាមរបស់ Windows (Windows Recycle Bin)**](#3.5)

-------

<a name="3.0"></a>
## ៣.០ របៀបប្រើកម្មវិធី Eraser ជាមួយ Windows Explorer ##

ការប្រើកម្មវិធី **Eraser** តាមរយៈ **My Computer Windows Explorer** គឺជារបៀបប្រើប្រាស់ដែលមានលក្ខណៈទូទៅសម្រាប់អ្នកប្រើប្រាស់ ជាជាងតាមរយៈកម្មវិធី **Eraser** ខ្លួនឯងផ្ទាល់។

**ជំហានទី ១**. **បើក**ថតឯកសារដែលមានឯកសារដែលលោកអ្នកចង់លុបចោលជាអចិន្ត្រៃយ៍។

**ជំហានទី ២**. **ចុចកូនកណ្តុរខាងស្តាំ**លើឯកសារនេះ។  ជម្រើសថ្មីចំនួនពីរលេចមកនៅលើម៉ឺនុយPop-up (pop-up menu) គឺ ជម្រើស *Erase* (*លុបចោល*) និងជម្រើស *Eraser Secure Move* (*ប្តូរកន្លែងប្រកបដោយសុវត្ថិភាពរបស់ Eraser*) ដូចខាងក្រោមនេះ៖

![](/sbox/screen/eraser-en/14.png)

*រូបភាព ១ ៖ ជម្រើស Erase (លុបចោល) និង Eraser Secure Move (ប្តូរកន្លែងប្រកបដោយសុវត្ថិភាពរបស់ Eraser)*

យើងនឹងប្រើជម្រើស *Erase* (*លុបចោល*) ដើម្បីលុបចោលឯកសារនេះជាអចិន្ត្រៃយ៍។

**ជំហានទី ៣**. **ជ្រើសយក** ជម្រើស **Erase** (**លុបចោល**) ពីម៉ឺនុយ ដូចបង្ហាញនៅក្នុង *រូបភាព ១* ខាងលើ។

*ផ្ទាំង Confirm Erasing (បញ្ជាក់ពីការលុបចោល) នឹងលេចមកដូចខាងក្រោមនេះ*៖

![](/sbox/screen/eraser-en/15.png)

*រូបភាព ២ ៖ ផ្ទាំង Confirm Erasing (បញ្ជាក់ពីការលុបចោល)*

ប្រសិនបើឯកសារដែលបង្ហាញនៅក្នុងផ្ទាំងនេះ គឺជាឯកសារដែលលោកអ្នកចង់លុបចោលជាអចិន្ត្រៃយ៍ ត្រូវអនុវត្តជំហានខាងក្រោមនេះ៖

**ជំហានទី ៤**. **ចុច**លើ ![](/sbox/screen/eraser-en/16.png) ដើម្បីលុបចោលឬជូតលុបឯកសារនេះ*ជាអចិន្ត្រៃយ៍* ពីកុំព្យូទ័ររបស់លោកអ្នក។

**ព្រមាន** ៖ ឯកសារណាដែលត្រូវបានលុបចោលតាមរបៀបនេះ នឹងត្រូវបានលុបចោល *ដោយមិនអាចស្តារយកមកវិញបាន* និងជាអចិន្ត្រៃយ៍។ ហេតុនេះហើយ លោកអ្នកត្រូវតែប្រាកដទាំងស្រុងថា លោកអ្នកពិតជាចង់លុបចោលឯកសារ ឬក្រុមឯកសារមួយប្រាកដមែន។

ដើម្បីផ្លាស់ប្តូរទីតាំងឯកសារមួយ ឬច្រើនដោយសុវត្ថិភាពពីទីតាំងមួយទៅទីតាំងមួយទៀត (ឧទា. ពីកុំព្យូទ័ររបស់លោកអ្នកទៅអង្គចងចាំUSB)៖

**ជំហានទី ៥**. **ជ្រើសយក** ![](/sbox/screen/eraser-en/17.png)

លោកអ្នកនឹងចាំបាច់ត្រូវឆ្លើយសំណួរព្រមានដូចគ្នានឹងខាងលើ ដើម្បីបន្ត។

<a name="3.1"></a>
## ៣.១ របៀបជូតលុបលំហថាសទិន្នន័យដែលពុំត្រូវបានប្រើ (Unused Disk Space) ##

ការលុបចោលលំហថាសទិន្នន័យដែលពុំត្រូវបានប្រើ ពាក់ព័ន្ធទៅនឹងការជូតលុបគ្រប់ស្លាកស្នាមទាំងអស់របស់ឯកសារដែលធ្លាប់មានពីមុន ឱ្យអស់ពី'លំហទទេ'នៃថាសរឹង/ឧបករណ៍ផ្ទុកទិន្នន័យចល័តរបស់លោកអ្នក។ លំហទទេនេះ ជាធម្មតាមានឯកសារដែលលុបចោលមិនបានត្រឹមត្រូវ (សូមមើល **មគ្គុទ្ទេសក៍ណែនាំ** អំពីកម្មវិធី [**Recuva**](/km/recuva_main) និង **កូនសៀវភៅណែនាំ** [**ជំពូក ៦**](/km/chapter-6) សម្រាប់ព័ត៌មានបន្ថែមអំពីចំណុចនេះ)។

**ជំហានទី ១**. **ជ្រើសយក Start > Programs > Eraser > Eraser**

**ដំបូន្មាន** ៖ លោកអ្នកអាចអនុវត្តកិច្ចការជូតលុបតាមតម្រូវការ ឬលោកអ្នកអាចកំណត់កាលវិភាគឱ្យវាអនុវត្តនៅពេលកំណត់ជាក់លាក់មួយ។

**ចំណុចសំខាន់** ៖ ដំណើរការនេះ អាចនឹងចំណាយពេលចន្លោះពី ២ ទៅ ៥ ម៉ោង ដើម្បីបញ្ចប់ ហើយនឹងធ្វើឱ្យកុំព្យូទ័ររបស់លោកអ្នកមានដំណើរការយឺត ខណៈដែលវាកំពុងប្រតិបត្តិការ។ ការដាក់ដំណើរការ ឬកំណត់កាលវិភាគជូតលុបលំហទំនេរនៅក្នុងអំឡុងពេលលោកអ្នកមិនប្រើកុំព្យូទ័រ (ឬលោកអ្នកបានចេញទៅផ្ទះ/ចូលគេងនៅពេលយប់) អាចជាគំនិតល្អមួយ។

<a name="3.2"></a>
## ៣.២ របៀបប្រើជម្រើស កិច្ចការតាមតម្រូវការ (On-Demand Task Feature) ##

ដើម្បីបង្កើតកិច្ចការ *តាមតម្រូវការ* (*On-Demand* Task) សម្រាប់ជូតលុប *លំហថាសទិន្នន័យដែលពុំត្រូវបានប្រើ*  ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/eraser-en/18.png)

**ជំហានទី ២**. **ជ្រើសយក File > New Task** ដូចខាងក្រោមនេះ៖ 

![](/sbox/screen/eraser-en/19.png)

*រូបភាព ៣ ៖ ការជ្រើសយក New Task (កិច្ចការថ្មី) នៅក្នុងម៉ឺនុយ File (ឯកសារ)*

ជម្រើស *Unused space on drive* (*លំហដែលពុំត្រូវបានប្រើ នៅលើថាសទិន្នន័យ*) គួរត្រូវបានជ្រើសយក។ 

**ជំហានទី ៣**. **ជ្រើសរើស** រន្ធថាសដែលលោកអ្នកចង់សម្អាតលំហទំនេរ។ (នៅក្នុងឧទាហរណ៍នេះ  រន្ធថាស *Local Disk (C:)* ត្រូវបានជ្រើសយក។ ជាធម្មតា នេះគឺជារន្ធថាសចម្បងនៅក្នុងកុំព្យូទ័រភាគច្រើនបំផុត។)

![](/sbox/screen/eraser-en/20.png)

*រូបភាព ៤ ៖ ផ្ទាំង Eraser Task Properties (Eraser - លក្ខណៈរបស់កិច្ចការ)*

**ជំហានទី ៤**. **ចុច**លើ ![](/sbox/screen/eraser-en/21.png) ដើម្បីបង្កើត បន្ទាប់មក ដំណើរការកិច្ចការដែលលេចមកនៅក្នុងអន្តរផ្ទៃមុខប្រើប្រាស់របស់ **Eraser**។

**ជំហានទី ៥**. **ចុចកូនកណ្តុរខាងស្តាំ**លើកិច្ចការនេះ ដើម្បីបើកម៉ឺនុយPop-up (pop-up menu) ដូចខាងក្រោមនេះ៖

![](/sbox/screen/eraser-en/22.png)

*រូបភាព ៥ ៖ ផ្ទាំង Eraser ដែលជម្រើស Run ត្រូវបានជ្រើសយក*

**ជំហានទី ៦**. **ជ្រើសយក Run** ដើម្បីបើកផ្ទាំងសន្ទនា **Eraser** ដូចខាងក្រោមនេះ៖

![](/sbox/screen/eraser-en/23.png)

*រូបភាព ៦ ៖ ផ្ទាំងសន្ទនា Eraser*

**ជំហានទី ៧**. **ចុច**លើ ![](/sbox/screen/eraser-en/16.png)។

*ផ្ទាំងស្ថានភាពរីកចម្រើនរបស់កម្មវិធី **Eraser** បង្ហាញដំណើរការជូតលុបលំហថាសទិន្នន័យដែលពុំត្រូវបានប្រើ ដូចខាងក្រោមនេះ៖*

![](/sbox/screen/eraser-en/24.png)

*រូបភាព ៧ ៖ ផ្ទាំងកម្មវិធី Eraser នៅក្នុងដំណើរការជូតលុបលំហថាសទិន្នន័យដែលពុំត្រូវបានប្រើ*

<a name="3.3"></a>
## ៣.៣ របៀបប្រើជម្រើស កិច្ចការតាមកាលវិភាគ (Scheduler Task Feature) ##

ដោយសារតែយើងមិនតែងតែអាចចងចាំបានថាត្រូវធ្វើប្រភេទ'ការងារថែទាំ'កុំព្យូទ័រនេះ  កម្មវិធី **Eraser** មានជម្រើសមួយដែលអាចឱ្យលោកអ្នកកំណត់កាលវិភាគសម្រាប់អនុវត្តកិច្ចការជូតលុបមួយ ដើម្បីឱ្យកិច្ចការនេះដំណើរការនៅពេលកំណត់មួយជារៀងរាល់ថ្ងៃ ឬនៅថ្ងៃមួយជារៀងរាល់សប្តាហ៍។

**ជំហានទី ១**. **ចុច**លើ ![](/sbox/screen/eraser-en/25.png) នៅក្នុងផ្ទាំងមេរបស់កម្មវិធី **Eraser**។

**ជំហានទី ២**. **ជ្រើសយក File > New Task (ឯកសារ > កិច្ចការថ្មី)** ដូចខាងក្រោមនេះ៖

![](/sbox/screen/eraser-en/26.png)

*រូបភាព ៨ ៖ ការជ្រើសយក New Task (កិច្ចការថ្មី) នៅក្នុងម៉ឺនុយ File (ឯកសារ)*

វានឹងបើកផ្ទាំងមួយដែលស្រដៀងទៅនឹង *រូបភាព ៤* (ដែលក្នុង រូបភាព ៤ នេះ លោកអ្នកបានបង្កើតកិច្ចការតាមតម្រូវការមួយ)។

**ជំហានទី ៣**. **កំណត់** ជម្រើសទាំងនេះ ដូចដែលបង្ហាញប្រាប់នៅក្នុងផ្នែក [**៣.២ របៀបប្រើជម្រើស កិច្ចការតាមតម្រូវការ ( On-Demand Tasks)**](/km/using_eraser#3.2).

![](/sbox/screen/eraser-en/27.png)

*រូបភាព ៩ ៖ ផ្ទាំង Task Properties (លក្ខណៈរបស់កិច្ចការ) របស់កម្មវិធី Eraser ដែលបង្ហាញស្លាកផ្ទាំង Schedule (កាលវិភាគ)*

**ជំហានទី ៤**. **ចុច**លើស្លាកផ្ទាំង *Schedule* (*កាលវិភាគ*) ដើម្បីបើកផ្ទាំងរងពាក់ព័ន្ធរបស់វា ដែលមានមុខងារអាចកំណត់បានចំនួនពីរ៖  

![](/sbox/screen/eraser-en/28.png)

*រូបភាព ១០ ៖ ស្លាកផ្ទាំង Schedule (កាលវិភាគ) របស់កម្មវិធី Eraser*

**ជំហានទី ៥**. **ជ្រើសយក** ជម្រើសថ្ងៃឬព្រឹត្តិការណ៍ដែលត្រូវនឹងតម្រូវការរបស់លោកអ្នកបំផុត ពីបញ្ជីទឹកធ្លាក់ *Every*។

**ជំហានទី ៦**. **វាយបញ្ចូល** ពេលវេលាដែលត្រូវនឹងតម្រូវការរបស់លោកអ្នកបំផុត ទៅក្នុងប្រអប់កំណត់ពេលវេលា *At* ដែលអាចឱ្យវាបញ្ចូលបាន ២៤-ម៉ោង ប៉ុណ្ណោះ។

**ជំហានទី ៧**. បន្ទាប់ពីលោកអ្នកបានកំណត់ពេលវេលានិងថ្ងៃរួចហើយ ត្រូវ**ចុច**លើ ![](/sbox/screen/eraser-en/21.png)។

*កិច្ចការតាមកាលវិភាគ (Scheduled Task) នឹងលេចមកដូចខាងក្រោមនេះ*៖

![](/sbox/screen/eraser-en/29.png)

*រូបភាព ១១ ៖ បញ្ជីនៃកិច្ចការតាមកាលវិភាគ (Scheduled Task) របស់កម្មវិធី Eraser*

**កំណត់សម្គាល់** ៖ កុំព្យូទ័រត្រូវតែបើកដំណើរការ ដើម្បីឱ្យកិច្ចការតាមកាលវិភាគ (Scheduled Task) អាចដំណើរការបាន។

<a name="3.4"></a>
## ៣.៤ របៀបលុបចោលកិច្ចការ (Taks) ##

បន្ទាប់ពីលោកអ្នកបានដំណើរការកិច្ចការតាមតម្រូវការ (On-Demand Task) ឬកិច្ចការតាមកាលវិភាគ (Scheduled Task)រួច លោកអ្នកអាចនឹងចង់លុបវាចោលពីបញ្ជីកិច្ចការរបស់លោកអ្នក។

ដើម្បីលុបចោលកិច្ចការតាមតម្រូវការ (On-Demand Task) ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/eraser-en/18.png) ដើម្បីបង្ហាញបញ្ជីកិច្ចការពាក់ព័ន្ធរបស់វា ដូចខាងក្រោមនេះ៖

![](/sbox/screen/eraser-en/30.png)

*រូបភាព ១២ ៖ បញ្ជីកិច្ចការរបស់កម្មវិធី Eraser*

**ជំហានទី ២**. **ជ្រើសយក** កិច្ចការដែលលោកអ្នកចង់លុបចោល ដូចបង្ហាញនៅក្នុង *រូបភាព ១២* ខាងលើ។ 

**ជំហានទី ៣**. **ចុចកូនកណ្តុរខាងស្តាំ** ដើម្បីបើកម៉ឺនុយPo-p-up (pop-up menu) បន្ទាប់មក **ជ្រើសយក** ជម្រើស *Delete* (*លុបចោល*) ដើម្បីលុបចោលកិច្ចការចេញពីបញ្ជីកិច្ចការ។ (តាមរបៀបផ្សេងពីនេះ លោកអ្នកអាច **ចុច**លើ ![](/sbox/screen/eraser-en/31.png) ដែលស្ថិតនៅខាងក្រោមរបាម៉ឺនុយរបស់កម្មវិធី **Eraser**។

ដំណើរការប្រើសម្រាប់លុបចោល*កិច្ចការតាមកាលវិភាគ* (*Scheduled Task*) ស្ទើរតែដូចគ្នាទាំងស្រុង។ ដើម្បីលុបចោលកិច្ចការតាមកាលវិភាគ(Scheduled Task) ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/eraser-en/25.png) បន្ទាប់មក **អនុវត្តឡើងវិញ** នូវ **ជំហានទី** ២ និង ៣  ដូចដែលបានបរិយាយនៅក្នុងផ្នែកនេះ។

<a name="3.5"></a>

## ៣.៥ របៀបលុបចោលធុងសម្រាមរបស់ Windows (Windows Recycle Bin) ##

កម្មវិធី **Eraser** អនុញ្ញាតឱ្យលោកអ្នកលុបចោលបានផងដែរ នូវរាល់ស្លាកស្នាមរបស់ឯកសារដែលលោកអ្នកអាចនឹងធ្លាប់បានលុបចោលពី**ធុងសម្រាមនៅលើ Desktop របស់ Windows**(**Windows Desktop Recycle Bin**)។ 

ដើម្បីចូលប្រើមុខងារពិសេសនេះ ត្រូវអនុវត្តជំហានខាងក្រោមនេះ៖

**ជំហានទី ១**. **ចុចកូនកណ្តុរខាងស្តាំ**ត្រង់កន្លែងណាក៏បាន នៅលើរូបសញ្ញា **ធុងសម្រាម** (**Recycle Bin**) ដើម្បីបើកម៉ឺនុយPop-up (pop-up menu) របស់កម្មវិធី **Eraser** ដូចខាងក្រោមនេះ៖

![](/sbox/screen/eraser-en/32.png)

*រូបភាព ១៣ ៖ ម៉ឺនុយPop-up (pop-up menu) របស់កម្មវិធី **Eraser** សម្រាប់ធុងសម្រាម (Recycle Bin)*

**ជំហានទី ២**. **ជ្រើសយក** ជម្រើសសមស្រប ពីម៉ឺនុយPop-up (pop-up menu)នេះ ដើម្បីចាប់ផ្តើមលុបចោល **ធុងសម្រាម** (**Recycle Bin**) របស់លោកអ្នក។



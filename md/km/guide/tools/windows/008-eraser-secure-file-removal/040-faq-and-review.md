

---

lang: km
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

<a name="5.0"></a>
## ៥.០ សំណួរដែលសួរញឹកញាប់ និង ការពិនិត្យមើលឡើងវិញ ##

អេលេណា និង នីកូឡាយ យល់ឃើញថា កម្មវិធី **Eraser** ងាយស្រួលល្មមនឹងប្រើ ប៉ុន្តែពួកគេទាំងពីរសុទ្ធតែដឹងថា វាគឺជាកម្មវិធីមួយដែលគួរប្រើដោយប្រុងប្រយ័ត្ន ព្រោះថា ទិន្នន័យដែលត្រូវបានលុបចោលដោយកម្មវិធីនេះ នឹងមិនអាចស្តារយកមកវិញបានឡើយ។ ពួកគេមានអារម្មណ៍ថា គឺជាការសំខាន់ដែលត្រូវចំណាយពេលដើម្បីយល់ដឹងអំពីកម្មវិធីនេះឱ្យបានត្រឹមត្រូវ មុននឹងប្រើវានៅលើមូលដ្ឋានទៀងទាត់មួយ។ កម្មវិធី **Eraser** ហាក់ដូចជាធ្វើការបានយ៉ាងល្អនៅក្នុងកុំព្យូទ័ររបស់អេលេណា ប៉ុន្តែពួកគេទាំងពីរនៅចង់ដឹងបញ្ហាខ្លះថែមទៀតអំពីកម្មវិធីនេះ។

<div class="background" markdown="1"> 

***សំណួរ** ៖ តើខ្ញុំអាចប្រើកម្មវិធី **Eraser** ទៅលើឯកសារនៅក្នុងអង្គចងចាំUSB របស់ខ្ញុំបានដែរឬទេ?*

***ចម្លើយ** ៖ បាន។ លោកអ្នកអាចជូតលុបឯកសារទាំងនោះបាន ដោយប្រើម៉ឺនុយនៅក្នុង **Windows Explorer**។ លោកអ្នកក៏អាចជូតលុបលំហដែលពុំត្រូវបានប្រើនៅក្នុងអង្គចងចាំUSBបានផងដែរ ដោយបង្កើតនៅក្នុងកម្មវិធី **Eraser**នូវកិច្ចការដែលសមស្រប។*

***សំណួរ** ៖ ប្រសិនបើខ្ញុំលែងចង់ប្រើកម្មវិធី **Eraser** តើវាងាយស្រួលលុបចោល(Uninstall)ដែរឬទេ? ប្រសិនបើខ្ញុំលុបចោល(Uninstall)កម្មវិធីនេះ តើនឹងប៉ះពាល់ដល់កុំព្យូទ័ររបស់ខ្ញុំដែរឬទេ? ហើយ តើឯកសាររបស់ខ្ញុំនឹងនៅតែត្រូវបានលុបចោលដែរឬទេ?*

***ចម្លើយ** ៖ លោកអ្នកអាចលុបចោល(Uninstall)កម្មវិធី **Eraser** បានតាមម៉ឺនុយ Start ដូចតទៅនេះ៖ **ជ្រើសយក: Start &gt; Programs &gt; Eraser &gt; Uninstall Eraser**។ វានឹងមិនប៉ះពាល់ដល់កម្មវិធីផ្សេងទៀតដែលមាននៅក្នុងកុំព្យូទ័ររបស់លោកអ្នកឡើយ ហើយ ឯកសារដែលលោកអ្នកបានជូតលុបដោយប្រើកម្មវិធី**Eraser** នឹងមិនអាចស្តារយកមកវិញបានឡើយ។*

***សំណួរ** ៖ តើមានឯកសារ* **Windows** *ដែលកម្មវិធី **Eraser** មិនជូតលុបដែរឬទេ?*

***ចម្លើយ** ៖ គ្រប់ឯកសារទាំងអស់ដែលលោកអ្នកអាចមើលឃើញនៅក្នុងកុំព្យូទ័ររបស់លោកអ្នក សុទ្ធតែអាចជូតលុបបានទាំងអស់។ សូម្បីឯកសារខ្លះដែលលោកអ្នកមិនអាចមើលឃើញបាន (ដូចជា ឯកសារមិនអាចស្តារយកមកវិញបាន ដែលមាននៅក្នុងលំហពុំត្រូវបានប្រើ ជាដើម) នឹងត្រូវបានជូតលុបផងដែរ ប្រសិនបើលោកអ្នកជ្រើសយកជម្រើសត្រឹមត្រូវដែលបានបញ្ជាក់ខាងលើ។*

***សំណួរ** ៖ តើកម្មវិធី **Eraser** ជូតលុបឈ្មោះឯកសារ និងឯកសារខ្លួនឯងផ្ទាល់ដែរឬទេ?*

***ចម្លើយ** ៖ បាទ/ច៎ាស គ្រប់ផ្នែកទាំងអស់របស់ឯកសារត្រូវបានជូតលុប ប៉ុន្តែ លោកអ្នកគួរប្រើកម្មវិធី  [**CCleaner**](/km/ccleaner_main) ដើម្បីជូតលុបបញ្ជីនៃឯកសារថ្មីៗ។*

***សំណួរ** ៖ តើនឹងមានអ្នកដែលអាចចូលប្រើឯកសារដែលលុបចោលហើយដែរឬទេ?*

***ចម្លើយ** ៖ ការស្តារយកទិន្នន័យមកវិញពីឯកសារដែលត្រូវបានសរសេរជាន់ពីលើ គឺជាដំណើរការមួយដែលមានកម្រិតស្មុគស្មាញនិងចំណាយខ្ពស់។ គ្រាន់តែស្តារយកឯកសារមួយត្រូវបានសរសេរជាន់ពីលើតែម្តងប៉ុណ្ណោះ  វាត្រូវចំណាយពេលវេលាច្រើនហួសហេតុ  ចុះទំរាំដល់ការសរសេរជាន់ពីលើពីបីទៅប្រាំពីរដងទៀតនោះ? នៅពេលប្រើកម្មវិធី **Eraser** បានត្រឹមត្រូវ លោកអ្នកអាចនឹងប្រាកដបានថា ទិន្នន័យត្រូវបានលុបចោលដោយសុវត្ថិភាព។*

</div>

<a name="5.1"></a>
## ៥.១ សំណួរពិនិត្យមើលឡើងវិញ ##

- តើប្រភេទព័ត៌មានអ្វីខ្លះ ដែលកម្មវិធី **Eraser** លុបចោលពីកុំព្យូទ័ររបស់លោកអ្នក?
- នៅពេលយើងនិយាយអំពី 'ការលុបចោលលំហដែលពុំត្រូវបានប្រើ' តើមានន័យដូចម្តេច?
- តើកម្មវិធី **Eraser** ជូតលុបទិន្នន័យរបស់លោកអ្នក ដោយរបៀបណា? 
- តើយើងខ្ញុំណែនាំឱ្យលោកអ្នកកំណត់កម្មវិធី **Eraser** ឱ្យសរសេរជាន់ពីលើ ជាអប្បបរមាចំនួនប៉ុន្មានដង?
- តើលោកអ្នកកំណត់ចំនួនដងអប្បបរមានៃការសរសេរជាន់ពីលើនៅក្នុងកម្មវិធី **Eraser** ដោយរបៀបណា?
- តើលោកអ្នកកំណត់កាលវិភាគឱ្យកម្មវិធី **Eraser** ប្រតិបត្តិការនៅពេលវេលាជាក់លាក់មួយ ដោយរបៀបណា?
- តើលោកអ្នកលុបចោលថតឯកសាររងនៅក្នុងថតឯកសារមួយ ដោយរបៀបណា?
- តើលោកអ្នកលុបចោលឯកសារច្រើនក្នុងពេលតែមួយ ដោយរបៀបណា?






---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install and Configure Eraser

---

បញ្ជីនៃផ្នែកដែលមាននៅក្នុងទំព័រនេះ៖

- [**២.០ របៀបបញ្ចូលកម្មវិធី Eraser**](#2.0)
- [**២.១ របៀបកំណត់មុខងារកម្មវិធី Eraser**](#2.1)

-------

<a name="2.0"></a>
## ២.០ របៀបបញ្ចូលកម្មវិធី Eraser ##

របៀបបញ្ចូលកម្មវិធី **Eraser** គឺជាដំណើរការមួយដែលងាយស្រួលនិងរហ័ស។ ដើម្បីចាប់ផ្តើមបញ្ចូលកម្មវិធី **Eraser** ត្រូវអនុវត្តជំហានខាងក្រោមនេះ៖

ដូចដែលបានលើកមកបរិយាយនៅក្នុងកូនសៀវភៅណែនាំ ជំពូក [**៦. របៀបបំផ្លាញព័ត៌មានរសើប**](/km/chapter-6)   កម្មវិធី **Eraser** ជូតលុបទិន្នន័យពីថាសរឹងរបស់លោកអ្នក ដោយសរសេរព័ត៌មានចៃដន្យជាន់ពីលើវា។ លោកអ្នកសរសេរជាន់ពីលើទិន្នន័យកាន់តែច្រើនដង ឱកាសស្តារយកទិន្នន័យនោះមកវិញកាន់តែតិច។

**ជំហានទី ១**. **ចុចរហ័សពីរដង**លើ ![](/sbox/screen/eraser-en/01.png); ផ្ទាំង *Open File - Security Warning* (*បើកឯកសារ - ការព្រមានអំពីសុវត្ថិភាព*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច**លើ ![](/sbox/screen/eraser-en/02.png) ដើម្បីបើកផ្ទាំង *InstallAware Wizard*។ បន្តិចក្រោយមក ផ្ទាំង *Welcome to the InstallAware Wizard for Eraser* (*ស្វាគមន៍មកកាន់ InstallAware Wizard សម្រាប់កម្មវិធី Eraser*) នឹងលេចចេញមក។

**ជំហានទី ២**. **ចុច**លើ ![](/sbox/screen/eraser-en/03.png) ដើម្បីបើកផ្ទាំង *License Agreement* (*កិច្ចព្រមព្រៀងអំពីអាជ្ញាប័ណ្ណ*) បន្ទាប់មក **ចុច**លើប្រអប់គូសដើម្បីគូសយកជម្រើស *I accept the terms of the license agreement* (*ខ្ញុំយល់ព្រមទទួលយកលក្ខខណ្ឌនៃកិច្ចព្រមព្រៀងអំពីអាជ្ញាប័ណ្ណនេះ*) បន្ទាប់មក **ចុច**លើ ![](/sbox/screen/eraser-en/03.png) ម្តងទៀត ដើម្បីបើកផ្ទាំង *Important Information* (*ព័ត៌មានសំខាន់*)។

**ជំហានទី ៣**. **ចុច**លើ ![](/sbox/screen/eraser-en/03.png) បន្ទាប់ពីបានអានខ្លឹមសារដែលបង្ហាញនៅក្នុងផ្ទាំងខាងលើនេះ ដើម្បីបើកផ្ទាំង *Destination Folder* (*ថតឯកសារគោលដៅ*) បន្ទាប់មក **ចុច**លើ ![](/sbox/screen/eraser-en/03.png) ម្តងទៀត។

**ជំហានទី ៤**. **ចុច**លើ ![](/sbox/screen/eraser-en/03.png) ដើម្បីបើកផ្ទាំងខាងក្រោមនេះ៖

![](/sbox/screen/eraser-en/04.png)

**ចុច**លើ ![](/sbox/screen/eraser-en/03.png) ដើម្បីបើកផ្ទាំង *Completing the InstallAware Wizard for Eraser* (*កំពុងបញ្ចប់ InstallAware Wizard សម្រាប់កម្មវិធី Eraser*)។

**ជំហានទី ៥**. **គូសយក** ជម្រើស *Only for me (current user)* (*សម្រាប់តែខ្ញុំម្នាក់ប៉ុណ្ណោះ (អ្នកប្រើប្រាស់បច្ចុប្បន្ន)*) ដើម្បីធានាថា មានតែលោកអ្នកប៉ុណ្ណោះដែលត្រូវបានអនុញ្ញាតឱ្យប្រើកម្មវិធី **Eraser**  បន្ទាប់មក  

**ជំហានទី ៦**. **ចុច**លើ ![](/sbox/screen/eraser-en/03.png) បន្ទាប់មក **ចុច**លើ ![](/sbox/screen/eraser-en/05.png) ដើម្បីបញ្ចប់ដំណើរការបញ្ចូលកម្មវិធី និងដើម្បីបើកដំណើរការកម្មវិធី **Eraser** ដូចខាងក្រោមនេះ៖

![](/sbox/screen/eraser-en/06.png)

*រូបភាព ២ ៖ អន្តរផ្ទៃមុខប្រើប្រាស់មេរបស់កម្មវិធី Eraser*

<a name="2.1"></a>
## ២.១ របៀបកំណត់មុខងារកម្មវិធី Eraser ##

**កំណត់សម្គាល់** ៖ យើងខ្ញុំសូមណែនាំឱ្យលោកអ្នកសរសេរជាន់ពីលើទិន្នន័យយ៉ាងតិចបំផុតឱ្យបានបីដង។

**ដំបូន្មាន** ៖ ការសរសេរជាន់ពីលើឬ*Pass*នីមួយៗ ត្រូវចំណាយពេលវេលា ដែលដោយហេតុនេះហើយ  លោកអ្នកសរសេរជាន់ពីលើកាន់តែច្រើនដង  ដំណើរការលុបចោលទិន្នន័យនឹងកាន់តែចំណាយពេលច្រើន។ ចំណុចនេះ នឹងអាចកត់សម្គាល់ដឹងបាន នៅពេលលុបចោលឯកសារដ៏ច្រើន ឬនៅពេលជូតលុបលំហដែលទំនេរ។

ចំនួនដងនៃការសរសេរជាន់ពីលើ អាចកំណត់បានដោយចូលទៅក្នុងម៉ឺនុយ *Preferences: Erasing*។

**ជំហានទី ១**. **ជ្រើសយក > Edit > Preferences > Erasing...** ដូចរូបភាពខាងក្រោមនេះ៖ 

![](/sbox/screen/eraser-en/07.png)

*រូបភាព ៣ ៖ ផ្ទាំង Eraser [On-Demand] ([តាមតម្រូវការ]) ដែលបង្ហាញជម្រើសដែលមាននៅក្នុងម៉ឺនុយ Edit*

*ផ្ទាំង Preferences: Erasing លេចចេញមកដូចខាងក្រោមនេះ៖*

![](/sbox/screen/eraser-en/08.png)

*រូបភាព ៤ ៖ ផ្ទាំង Eraser Preferences: Erasing*

ផ្ទាំង *Preferences: Erasing* បរិយាយអំពីរបៀបដែលឯកសារត្រូវបានសរសេរជាន់ពីលើ។

*Description* (*បរិយាយ*) ៖ ជួរឈរនេះ រាយបង្ហាញឈ្មោះនៃនីតិវិធីសរសេរជាន់ពីលើ។

*Passes* (*ចំនួនដងនៃការសរសេរជាន់ពីលើ*) ៖ ជួរឈរនេះ រាយបង្ហាញចំនួនដងដែលទិន្នន័យនឹងត្រូវបានសរសេរជាន់ពីលើ។

នៅក្នុងឧទាហរណ៍នេះ យើងនឹងសរសេរជាន់ពីលើទិន្នន័យរបស់យើង ដោយប្រើវិធីសាស្ត្រ *Pseudorandom Data* (ទិន្នន័យចៃដន្យសម្ងាត់)។ តាមការកំណត់ស្វ័យប្រវត្ត  កម្មវិធី Eraser សរសេរជាន់ពីលើតែមួយដងប៉ុណ្ណោះ  នៅពេលប្រើជម្រើសនេះ។ ប៉ុន្តែ សម្រាប់សុវត្ថិភាពបន្ថែម យើងនឹងបង្កើនចំនួនដងនៃការសរសេរជាន់ពីលើ។

**ជំហានទី ២**. **ជ្រើសយក** ជម្រើស *# 4 Pseudorandom Data* ដូចដែលបង្ហាញនៅក្នុង *រូបភាព ២*។

**ជំហានទី ៣**. **ចុច**លើ ![](/sbox/screen/eraser-en/09.png) ដើម្បីបើកផ្ទាំង *Passes* ដូចខាងក្រោមនេះ៖

![](/sbox/screen/eraser-en/10.png)

*រូបភាព ៣ ៖ ផ្ទាំង Eraser Passes (ចំនួនដងនៃការសរសេរជាន់ពីលើ របស់កម្មវិធី Eraser)*

**ជំហានទី ៤**. **កំណត់** ចំនួនដងនៃការសរសេរជាន់ពីលើ ចន្លោះរវាងបី និងប្រាំពីរ (ត្រូវចងចាំអំពីតុល្យភាពរវាងពេលវេលានិងសុវត្ថិភាព)។

**ជំហានទី ៥**. **ចុច**លើ ![](/sbox/screen/eraser-en/11.png) ដើម្បីត្រឡប់ទៅផ្ទាំង *Passes* វិញ។

\# 4 ឥឡូវនេះ ទិន្នន័យចៃដន្យដែលមានទម្រង់សម្ងាត់ គួរដូចរូបភាពខាងក្រោមនេះ៖ 

![](/sbox/screen/eraser-en/12.png)

*រូបភាព ៤ ៖ ផ្ទាំង Eraser Erase ដែលមានផ្ទាំងរងបង្ហាញជម្រើស៤ត្រូវបានជ្រើសយក*

**ដំបូន្មាន** ៖ ត្រូវប្រាកដថា ប្រអប់ជម្រើសដែលមានឈ្មោះថា *Cluster Tip Area* និង *Alternate Data Streams* ត្រូវបានគូសយកដូចខាងក្រោមនេះ (ពួកវាត្រូវបានគូសយកដោយស្វ័យប្រវត្ត)៖

![](/sbox/screen/eraser-en/13.png)

*រូបភាព ៥ ៖ ប្រអប់គូស Cluster Tip Area និង Alternate Data Streams របស់កម្មវិធី Eraser ក្នុងទម្រង់ស្វ័យប្រវត្ត*


- *Cluster Tip Area* ៖ ថាសរឹងកុំព្យូទ័រមួយ ត្រូវបានបែងចែកជាផ្នែកតូចៗដែលគេហៅថា 'ក្លាស្ទ័រ'('Clusters')។ ជាធម្មតា ឯកសារមួយរាយកាត់លើច្រើនក្លាស្ទ័រ ហើយជាញឹកញាប់ ឯកសារមួយនឹងមិនបំពេញពេញក្លាស្ទ័រចុងក្រោយទេ។ លំហពុំត្រូវបានប្រើដែលមាននៅលើក្លាស្ទ័រចុងក្រោយនេះ ត្រូវបានហៅថា Cluster Tip Area។ Cluster Tip Area នេះ អាចមានព័ត៌មានរសើបមកពីឯកសារផ្សេងទៀតដែលធ្លាប់ត្រូវបានសរសេរនៅលើក្លាស្ទ័រនេះកាលពីមុន និងដែលធ្លាប់កាន់កាប់លើផ្នែកច្រើនជាងនេះនៃក្លាស្ទ័រ  នេះ ។ ព័ត៌មានដែលបានពី Cluster Tip Area អាចអានបានដោយអ្នកដែលមានជំនាញខាងស្តារយកទិន្នន័យមកវិញ។ ដូច្នេះ ត្រូវ **គូសយក** ប្រអប់ជម្រើស *Cluster Tip Area* ដើម្បីឱ្យមានកម្រិតសុវត្ថិភាពកាន់តែខ្ពស់។
- *Alternate Data Streams* ៖ នៅពេលឯកសារមួយត្រូវបានរក្សាទុកនៅក្នុងកុំព្យូទ័ររបស់លោកអ្នក វាអាចចូលមកជាផ្នែកផ្សេងៗពីគ្នា។ ឧទា. អត្ថបទមួយមានអក្សរនិងរូបភាព។ អក្សរនិងរូបភាពទាំងនេះអាចនឹងត្រូវបានរក្សាទុកនៅក្នុងកុំព្យូទ័ររបស់លោកអ្នក នៅទីតាំង ឬ'ចរន្ត'('Streams')ផ្សេងគ្នា។ ដូច្នេះ **គូសយក** ប្រអប់ជម្រើស *Alternate Data Streams* ដើម្បីធានាថា គ្រប់ទិន្នន័យ ទាំងអស់ដែលទាក់ទងជាមួយឯកសារនេះត្រូវបានលុបចោល។

**ជំហានទី ៦**. **ចុច**លើ ![](/sbox/screen/eraser-en/11.png)។

ឥឡូវនេះ លោកអ្នកបានកំណត់វិធីសាស្ត្រសរសេរជាន់ពីលើរួចហើយ សម្រាប់ឱ្យកម្មវិធី **Eraser** ជូតលុបឯកសារ។ លោកអ្នកគួរតែកំណត់ជម្រើសដូចគ្នានេះផងដែរ សម្រាប់មុខងារពិសេស *Unused Disk Space* (*លំហថាសទិន្នន័យដែលពុំត្រូវបានប្រើ*) ដែលលេចមកនៅលើស្លាកផ្ទាំងបន្ទាប់នៅក្នុងផ្ទាំង *Preferences: Erasing*។ ប៉ុន្តែ លោកអ្នកអាចកំណត់ចំនួនដងនៃការសរសេរជាន់ពីលើត្រឹមចំនួន*សមស្រប*មួយ -- ដោយគិតពិចារណាថា ការជូតលុបលំហទំនេរនឹងត្រូវចំណាយពេលប្រហែល ២ ម៉ោងសម្រាប់ការសរសេរជាន់ពីលើចំនួនមួយដង។



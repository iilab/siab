

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install gpg4usb and Generate a Key Pair

---

បញ្ជីផ្នែកដែលមាននៅក្នុងទំព័រនេះ៖

- [**២.០ របៀបបញ្ចូលកម្មវិធី gpg4usb**](#2.0)
- [**២.១ របៀបបង្កើតគូកូនសោ ដោយប្រើកម្មវិធី gpg4usb**](#2.1)

<a name="2.0"></a>
## ២.០ របៀបបញ្ចូលកម្មវិធី gpg4usb ##

**gpg4usb** គឺជាកម្មវិធីអាចយកតាមខ្លួនបានមួយ ដែលមិនតម្រូវឱ្យបញ្ចូលក្នុងកុំព្យូទ័រឡើយ។ កម្មវិធីនេះ ត្រូវបានចែកចាយជាទម្រង់បង្ហាប់ (Zip) និងគួរតែទាញយកដោយផ្ទាល់ដាក់ទៅក្នុងអង្គចងចាំUSB ឬទៅក្នុងថតឯកសារមួយនៅក្នុងកុំព្យូទ័ររបស់លោកអ្នក។ ដើម្បីបញ្ចូលកម្មវិធីនេះ ត្រូវអនុវត្តជំហានខាងក្រោមនេះ៖

**ជំហានទី ១**. **កំណត់ទីតាំង**ឱ្យសំណុំឯកសារបង្ហាប់របស់កម្មវិធី **gpg4usb** បន្ទាប់មក **ទាញយក** គ្រប់ឯកសារទាំងអស់ដាក់ទៅក្នុងអង្គចងចាំUSB ឬទៅក្នុងថតឯកសារមួយនៅក្នុងកុំព្យូទ័ររបស់លោកអ្នក៖

![](/sbox/screen/gpg4usb-en-1/01.png)

*រូបភាព ១ ៖ ទីតាំងគោលដៅស្រាប់ដាក់កម្មវិធី gpg4usb*

<a name="2.1"></a>
## ២.១ របៀបបង្កើតគូកូនសោ ដោយប្រើកម្មវិធី gpg4usb ##

មុនពេលលោកអ្នកអាចចាប់ផ្តើមបម្លែង និងស្រាយទម្រង់សម្ងាត់អ៊ីមែល សារជាអក្សរ និងឯកសារ លោកអ្នកត្រូវចាត់ជំហាន    អនុវត្តន៍ទុកជាមុនចំនួនពីរ៖ ទីមួយគឺ លោកអ្នកចាំបាច់ត្រូវបង្កើត ឬនាំចូលគូកូនសោរបម្លែងទម្រង់សម្ងាត់របស់លោកអ្នក និងទីពីរគឺ  លោកអ្នកចាំបាច់ត្រូវផ្ញើកូនសោរសាធារណៈរបស់លោកអ្នក ទៅឱ្យដៃគូទំនាក់ទំនងរបស់លោកអ្នក និងទទួលកូនសោរ      សាធារណៈរបស់ពួកគេ និងនាំចូលកូនសោរសាធារណៈរបស់ពួកគេទៅក្នុងបន្តោងកូនសោររបស់លោកអ្នក។ យើងខ្ញុំមានលើកបរិយាយអំពីរបៀបចែករំលែកកូនសោរសាធារណៈនៅក្នុងទំព័របន្ទាប់។ កម្មវិធី **gpg4usb** ជួយលោកអ្នកបង្កើតគូកូនសោររបស់លោកអ្នក នៅពេលចាប់ផ្តើមដំណើរការដំបូងរបស់កម្មវិធី។ សូមកត់សម្គាល់ថា លោកអ្នកអាចត្រឡប់មកកាន់ផ្ទាំង *Getting Started* វិញបាន ពីម៉ឺនុយ *Help* -> *Open Wizard*។

**ជំហានទី ១**. ដើម្បីដំណើរការកម្មវិធី **gpg4usb** ជាលើកដំបូង ត្រូវ **បើកចូលទៅដល់ និងចុចរហ័សពីរដងលើ** ![](/sbox/screen/gpg4usb-en-1/02.png) ដើម្បីបើកថតឯកសារ **gpg4usb** បន្ទាប់មក **ចុចរហ័សពីរដង**លើ ![](/sbox/screen/gpg4usb-en-1/03.png)។ វានឹងបើកផ្ទាំង *Getting Started*។ ត្រូវជ្រើសយកភាសាមួយ បន្ទាប់មក ចុចលើ *Next*

**ជំហានទី ២**. នៅក្នុងផ្ទាំង *Choose your Action* (*ជ្រើសរើសសកម្មភាពរបស់លោកអ្នក*) ត្រូវចុចលើ *Create a new keypair* (*បង្កើតគូកូនសោថ្មីមួយ*)។

![](/sbox/screen/gpg4usb-en-1/04.png)

*រូបភាព ២ ៖ ផ្ទាំង Choose your Action (ជ្រើសរើសសកម្មភាពរបស់លោកអ្នក)*

សូមកត់សម្គាល់ អំពីជម្រើសផ្សេងៗទៀតក្នុងការនាំចូលកូនសោរដែលមានស្រាប់ ដែលមាននៅក្នុងផ្ទាំង First Start Wizard (ចាប់ផ្តើមដំណើរការដំបូង)។ ប្រសិនបើគឺជាការតម្លើងកម្រិតសំណៅកម្មវិធី gpg4usbចាស់ លោកអ្នកអាចជ្រើសរើសយក *import settings and/or keys from gpg4usb* (*នាំចូលការកំណត់និង/ឬកូនសោពី gpg4usb*)។ ប្រសិនបើប្រើកម្មវិធី [Thunderbird ជាមួយ Enigmail](/km/thunderbird_main) លោកអ្នកអាចជ្រើសយកជម្រើស *import keys from GnuPG* (*នាំចូលកូនសោពី GnuPG*)។ លោកអ្នកក៏អាចជ្រើសរើសនាំចូលកូនសោរនៅក្នុងដំណាក់កាលក្រោយបានផងដែរ ដោយបើកផ្ទាំង First Start Wizard (ចាប់ផ្តើមដំណើរការដំបូង) ម្តងទៀតពីម៉ឺនុយ *Help* -> *Open Wizard*។

**ជំហានទី ៣**. មកដល់ផ្នែក *Create a keypair* (*បង្កើតគូកូនសោរ*)  ត្រូវ**ចុច**លើ *Create New Key* (*បង្កើតកូនសោរថ្មី*)

![](/sbox/screen/gpg4usb-en-1/05.png)

*រូបភាព ៣ ៖ បង្កើតកូនសោរថ្មី* 

**ជំហានទី ៤**. **វាយបញ្ចូល**ទិន្នន័យដែលសមស្រប ទៅក្នុងប្រអប់វាយអក្សរដែលពាក់ព័ន្ធ ដើម្បីឱ្យផ្ទាំងរបស់លោកអ្នកដូចរូបភាពខាងក្រោមនេះ៖

![](/sbox/screen/gpg4usb-en-1/06.png)

*រូបភាព ៤ ៖ ឧទាហរណ៍អំពី ទម្រង់ Generate Key (បង្កើតកូនសោរ) ដែលបំពេញរួចរាល់*

**ចំណុចសំខាន់ ៖** 

* កំណត់ពាក្យសម្ងាត់សុវត្ថិភាព ដើម្បីការពារកូនសោរឯកជនរបស់លោកអ្នក (សូមមើលជំពូក [**ជំពូក ៣ ៖ របៀបបង្កើតនិងថែរក្សាពាក្យសម្ងាត់សុវត្ថិភាព**](/km/chapter-3))
* យើងខ្ញុំសូមណែនាំឱ្យលោកអ្នកប្រើកាលបរិច្ឆេទផុតកំណត់ និងកំណត់វាឱ្យតិចជាង ៥ ឆ្នាំ។
* យើងខ្ញុំសូមណែនាំយ៉ាងមុតមាំ ឱ្យលោកអ្នកបង្កើតកូនសោរដែលមានទំហំយ៉ាងតិច ២០៤៨ ប៊ីត(bit)។ កូនសោរដែលមានទំហំធំជាងនេះ មានសុវត្ថិភាពរឹងមាំជាងនេះ ប៉ុន្តែក៏ត្រូវការពេលវេលាច្រើនជាងនេះដើម្បីបង្កើត បម្លែង និងស្រាយទម្រង់សម្ងាត់ឯកសារជាអក្សរផងដែរ។

**កំណត់សម្គាល់** ៖ លោកអ្នកមិនចាំបាច់ត្រូវប្រើឈ្មោះពិតប្រាកដនិងអាសយដ្ឋានអ៊ីមែលពិតប្រាកដ នៅពេលបង្កើតកូនសោររបស់លោកអ្នកទេ។ ប៉ុន្តែ ការប្រើអាសយដ្ឋានអ៊ីមែលរបស់គណនីដែលលោកអ្នកនឹងប្រើ ដើម្បីប្រាស្រ័យទាក់ទងគ្នា នឹងធ្វើឱ្យកាន់តែងាយស្រួលដល់ដៃគូទំនាក់ទំនងរបស់លោកអ្នកក្នុងការភ្ជាប់កូនសោររបស់លោកអ្នកជាមួយគណនីនោះ។

**ជំហានទី ៥**. **ចុច**លើ *OK* ដើម្បីបង្កើតគូកូនសោរ។

![](/sbox/screen/gpg4usb-en-1/07.png)

*រូបភាព ៥ ៖ ផ្ទាំង Generate Key… (កំពុងបង្កើតកូនសោរ…)*

![](/sbox/screen/gpg4usb-en-1/08.png)

*រូបភាព ៦ ៖ កូនសោថ្មីដែលត្រូវបានបង្កើត*

**ជំហានទី ៦**. **ចុច**លើ *OK* ដើម្បីត្រឡប់ទៅកាន់ផ្ទាំង **gpg4usb** វិញ។ បន្ទាប់ពីគូកូនសោរត្រូវបានបង្កើតដោយជោគជ័យរួចហើយ លោកអ្នកនឹងឃើញផ្ទាំងមួយដូចខាងក្រោមនេះ៖

![](/sbox/screen/gpg4usb-en-1/09.png)

*រូបភាព ៧ ៖ ផ្ទាំង gpg4usb ដែលបង្ហាញគូកូនសោបង្កើតថ្មី* 

ឥឡូវនេះ ដោយលោកអ្នកបង្កើតគូកូនសោរមួយបានដោយជោគជ័យ លោកអ្នកចាំបាច់ត្រូវយល់ដឹងអំពី របៀបនាំចេញកូនសោរសាធារណៈរបស់លោកអ្នកទៅចែករំលែកជាមួយដៃគូទំនាក់ទំនងដទៃទៀត និងអំពីរបៀបនាំចូលកូនសោរឯកជនរបស់ដៃគូឆ្លងឆ្លើយរបស់លោកអ្នក។


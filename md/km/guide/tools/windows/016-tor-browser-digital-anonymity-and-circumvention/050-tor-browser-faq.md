

---

lang: km
community: guide
type: tools
legacy: True
child: True
os: windows
weight: 5
depth: 3
title: Tor Browser FAQ

---

- [**៥.០ សំណួរដែលសួរញឹកញាប់**](#5.0)
- [**៥.១ ធនធានបន្ថែម**](#5.1)

<a name="5.0"></a>
## ៥.០ សំណួរដែលសួរញឹកញាប់ ##

**Tor** គឺជាបំណែកកម្មវិធីមួយដែលត្រូវបានថែទាំយ៉ាងល្អ និងត្រូវបានធ្វើតេស្តយ៉ាងហ្មត់ចត់។ បណ្តាញ **Tor** ត្រូវបានប្រើដោយមនុស្សរាប់សែននាក់នៅទូទាំងពិភពលោក។ ការកែលម្អជាបន្តបន្ទាប់ បានធ្វើឱ្យវាកាន់តែមានសុវត្ថិភាពនិងស្ថេរភាព។ ថ្វីបើសេចក្តីពន្យល់នៅក្នុងជំពូកនេះអាចមើលទៅហាក់ដូចជាស្មុគស្មាញក៏ដោយ នៅក្នុងករណីជាច្រើន លោកអ្នកនឹងមិនចាំបាច់ត្រូវអាន [**ផ្នែក ៣.១.១ របៀបភ្ជាប់ទៅបណ្តាញ Tor - សិទ្ធិចូលប្រើដោយផ្ទាល់**](/km/tor_anonymitynetwork) ដើម្បីធ្វើឱ្យកម្មវិធី **Tor Browser** ដំណើរការបានត្រឹមត្រូវឡើយ។ 

<div class="background" markdown="1"> 

***សំណួរ** ៖ ហេតុអ្វីបានជាខ្ញុំគួរតែប្រើកម្មវិធី **Tor Browser**?*

***ចម្លើយ** ៖ នេះជាសំណួរល្អ។ **Tor Browser** គឺជាកម្មវិធីដ៏អស្ចារ្យមួយ ប្រសិនបើលោកអ្នកត្រូវការគេចវាងពីការត្រួតពិនិត្យ អ៊ីនធើរណែត ដើម្បីចូលប្រើគេហទំព័រជាក់លាក់មួយចំនួន។ វាមានប្រយោជន៍ផងដែរ ប្រសិនបើលោកអ្នកមិនចង់ឱ្យក្រុមហ៊ុនផ្តល់សេវាអ៊ីនធើរណែត (ISP) ដឹងថា តើគេហទំព័រណាខ្លះដែលលោកអ្នកកំពុងបើកមើល ឬប្រសិនបើលោកអ្នកមិនចង់ឱ្យគេហទំព័រទាំងនោះស្គាល់ទីតាំងឬទីប្រភពដើមរបស់លោកអ្នក។*

***សំណួរ** ៖ នៅពេលខ្ញុំដំណើរការកម្មវិធី **Tor Browser**  តើកម្មវិធីទាំងអស់ផ្សេងទៀតរបស់ខ្ញុំធ្វើការទាក់ទងជាលក្ខណៈអនាមិកតាមរយៈ**បណ្តាញ Tor** ដែរឬទេ?*

***ចម្លើយ** ៖ ទេ។ គឺជាការសំខាន់ណាស់ដែលលោកអ្នកត្រូវចងចាំថា លោកអ្នកអាចចូលប្រើ **បណ្តាញ Tor** បានតែតាមរយៈកម្មវិធី **Tor Browser** តែប៉ុណ្ណោះ។ កម្មវិធីទាំងអស់ផ្សេងទៀតរបស់លោកអ្នក គឺធ្វើការទាក់ទងដោយផ្ទាល់ជាមួយប្រព័ន្ធកុំព្យូទ័របម្រើនៅក្នុងអ៊ីនធើរណែត។ ដើម្បីប្រាកដទាំងស្រុងថា លោកអ្នកកំពុងធ្វើការទាក់ទងនៅលើ**បណ្តាញ Tor** លោកអ្នកអាចពិនិត្យមើលវានៅក្នុងគេហទំព័រ **https://check.torproject.org**បានគ្រប់ពេល។ **Tor** ពឹងផ្អែកផងដែរ ទៅលើការអនុវត្តការប្រុងប្រយ័ត្ន សុភនិច្ឆ័យ និងសុភវិនិច្ឆ័យរបស់លោកអ្នក នៅពេលបើកមើលគេហទំព័រថ្មីឬគេហទំព័រដែលស្គាល់មិនច្បាស់។*

***សំណួរ** ៖ តើ **Tor** កំពុងការពារទំនាក់ទំនងទាំងអស់ ឬណាមួយ នៅពេលប្រើកម្មវិធី **Tor Browser** ដែរឬទេ?*

***ចម្លើយ** ៖ **Tor** នឹងបម្លែងជាទម្រង់សម្ងាត់ នូវគ្រប់ទំនាក់ទំនងទាំងអស់ ដែលមានរវាងលោកអ្នកនិង*ក្របខ័ណ្ឌ*បណ្តាញ **Tor**។ ប៉ុន្តែ ត្រូវចងចាំថា **Tor** មិនអាចបម្លែងជាទម្រង់សម្ងាត់ នូវចរាចរណ៍ទិន្នន័យរបស់លោកអ្នក ដែលស្ថិតនៅចន្លោះរវាងបណ្តាញ **Tor** និងគេហទំព័រគោលដៅដែលលោកអ្នកធ្វើការទាក់ទងជាមួយបានទេ។ សម្រាប់កិច្ចការនេះ **លោកអ្នកត្រូវតែប្រើពិធីការ HTTPS** ឬវិធីបម្លែងជាទម្រង់សម្ងាត់ស្រដៀងគ្នានេះផ្សេងទៀត – ជាពិសេស ប្រសិនបើលោកអ្នកឱ្យតម្លៃដល់ភាពឯកជន និងសុវត្ថិភាពនៃព័ត៌មានរបស់លោកអ្នក!*

</div>

<a name="5.1"></a>
## ៥.១ ធនធានបន្ថែម ##

- [Tor Project (គម្រោង Tor)](https://www.torproject.org) ផ្តល់នូវ [សេវាគាំទ្រ](https://www.torproject.org/about/contact.html.en) (តាមអ៊ីមែល, IRC និង ទូរស័ព្ទ ក្នុងចំណោមមធ្យោបាយផ្សេងទៀត) មួយ សម្រាប់អ្នកដែលអាចនឹងត្រូវការជំនួយបន្ថែម។ 
- [សំណួរដែលសួរញឹកញាប់អំពីកម្មវិធី Tor ជាផ្លូវការ​](https://www.torproject.org/docs/faq).




---

lang: km
community: guide
type: tools
legacy: True
child: True
os: windows
weight: 3
depth: 3
title: Using the Tor Browser

---

- [**៤.០ ការប្រើកម្មវិធី Tor Browser**](#4.0)
- [**៤.១ របៀបពិនិត្យមើលថា តើកម្មវិធី Tor Browser មានដំណើរការដែរឬទេ**](#4.1)
- [**៤.២ របៀបបង្កើតអត្តសញ្ញាណថ្មី**](#4.2)
- [**៤.៣ របៀបបើកដំណើរការមុខងារបន្ថែម NoScript**](#4.3)
- [**៤.៤ បច្ចុប្បន្នភាពនៃកម្មវិធី Tor Browser**](#4.3)


<a name="4.0"></a>
## ៤.០ ការប្រើកម្មវិធី Tor Browser ##

កម្មវិធី **Tor Browser** ត្រូវបានរចនាឡើង ដើម្បីងាយស្រួលប្រើប្រាស់។ តាមការពិត ប្រសិនបើលោកអ្នកចេះច្បាស់អំពីរបៀបប្រើកម្មវិធីបើកអ៊ីនធើរណែតមួយ លោកអ្នកនឹងអាចប្រើកម្មវិធី **Tor Browser** បាន ព្រោះវាគឺជាសំណៅមួយរបស់កម្មវិធី **Firefox** ដែលត្រូវបានកែសម្រួលឱ្យមានកម្រិតភាពឯកជននិងសុវត្ថិភាពបន្ថែម។

**កំណត់សម្គាល់ ៖** ដោយកម្មវិធី **Tor Browser** ត្រូវបានរចនាឡើងដោយគិតគូរអំពីភាពឯកជន កម្មវិធីនេះត្រូវបានកំណត់មុខងារមិនឱ្យថតទុកព័ត៌មានណាមួយទៅក្នុងថាសរឹង ឬអង្គចងចាំ USB ទេ។ នេះមានន័យថា នៅពេលលោកអ្នកចាកចេញពី  កម្មវិធី **Tor Browser** គ្រប់ប្រវត្តិបើកចូលអ៊ីនធើរណែតរបស់លោកអ្នកទាំងអស់ត្រូវបានបំភ្លេចចោល។

<a name="4.1"></a>
## ៤.១ របៀបពិនិត្យមើលថា តើកម្មវិធី Tor Browser មានដំណើរការដែរឬទេ##

ដូចជាកម្មវិធីគេចវាងផ្សេងទៀតដែរ  លោកអ្នកត្រូវបានណែនាំឱ្យធ្វើតេស្តឯករាជ្យងាយៗមួយចំនួន ដើម្បីធានាថា កម្មវិធី **Tor Browser** មានដំណើរការ ដោយលោកអ្នកចូលទៅក្នុងគេហទំព័រណាដែលនឹងព្យាយាមកំណត់អត្តសញ្ញាណ (ពីអាសយដ្ឋាន ពិធីការអ៊ីនធើរណែត(IP address)) នូវទីតាំងមូលដ្ឋានដែលលោកអ្នកស្ថិតនៅ។

មានគេហទំព័រឥតគិតថ្លៃមួយចំនួនដែលធ្វើកិច្ចការនេះ មានដូចជា [check.torproject.org](https://check.torproject.org), [iplocation.net](http://www.iplocation.net/), [ip2location.com](http://www.ip2location.com/), [whatismyipaddress.com](http://whatismyipaddress.com/)។ល។ ប្រសិនបើលោកអ្នកបើកចូលគេហទំព័រទាំងនេះដោយផ្ទាល់ដោយមិនប្រើកម្មវិធី **Tor Browser** ឬមិនប្រើកម្មវិធីគេចវាងណាមួយផ្សេងទៀត នោះវាគួរតែបង្ហាញអាសយដ្ឋានពិធីការអ៊ីនធើរណែត (IP address) ពិតប្រាកដរបស់លោកអ្នក និងផ្តល់ឱ្យលោកអ្នកនូវទីតាំងរូបវន្តស្ទើរតែត្រឹមត្រូវពិតប្រាកដ។ ប៉ុន្តែ បើសិនលោកអ្នកបើកចូលគេហទំព័រទាំងនោះដោយប្រើកម្មវិធី **Tor Browser** ឬកម្មវិធីគេចវាងផ្សេងទៀត  នោះទីតាំង និងអាសយដ្ឋានពិធីការអ៊ីនធើរណែត (IP address) ដែលលោកអ្នកនឹងមើលឃើញ គួរតែខុសគ្នា។

![](/sbox/screen/tor-en-1/031.png)

*រូបភាព ១ ៖ កម្មវិធី Firefox (ខាងលើ) & កម្មវិធី Tor Browser (ខាងក្រោម) នៅក្នុងកុំព្យូទ័រតែមួយ ដែលបង្ហាញភាពខុសគ្នានៃស្ថានភាព Tor និង អាសយដ្ឋានពិធីការអ៊ីនធើរណែត (IP address)*

<a name="4.2"></a>
## ៤.២ របៀបបង្កើតអត្តសញ្ញាណថ្មី ##

លោកអ្នកអាចបង្កើត*អត្តសញ្ញាណថ្មី*មួយសម្រាប់កម្មវិធីបើកអ៊ីនធើរណែតរបស់លោកអ្នក។ នេះមានន័យថា សំណុំថ្មីនៃកុំព្យូទ័របម្រើ Proxy **Tor** ចៃដន្យមួយ នឹងត្រូវបានជ្រើសរើសសម្រាប់ឱ្យលោកអ្នកប្រើប្រាស់។ វានឹងធ្វើឱ្យលោកអ្នកមើលទៅហាក់ដូចជាមកពីទីតាំងថ្មីមួយឆ្ពោះទៅកាន់ប្រព័ន្ធកុំព្យូទ័របម្រើអ៊ីនធើរណែត។ ដើម្បីធ្វើការនេះ ត្រូវចុចលើ ![](/sbox/screen/tor-en-1/022.png) បន្ទាប់មក ជ្រើសយក *New Identity* (*អត្តសញ្ញាណថ្មី*) ពីម៉ឺនុយ។  កម្មវិធី *Tor Browser* នឹងបិទនិងសម្អាត *ប្រវត្តិបើកចូលអ៊ីនធើរណែត* និង *ឃុកឃី (Cookies)* របស់លោកអ្នក នៅក្នុងរយៈពេលដ៏ខ្លី ហើយបន្ទាប់មក ចាប់ផ្តើមដំណើរការឡើងវិញ។ នៅពេលកម្មវិធីបានចាប់ផ្តើមដំណើរការឡើងវិញ លោកអ្នកអាចពិនិត្យមើលទីតាំងថ្មីរបស់លោកអ្នក ដូចដែលបានបរិយាយនៅក្នុង ផ្នែក ៤.១ ខាងលើ។

![](/sbox/screen/tor-en-1/032.png)

*រូបភាព ២ ៖ ការជ្រើសយកអត្តសញ្ញាណថ្មីពីម៉ឺនុយ TorButton*

<a name="4.3"></a>
## ៤.៣ របៀបបើកដំណើរការមុខងារបន្ថែម NoScript ##

កម្មវិធី **Tor Browser** មានមុខងារបន្ថែម **NoScript** បញ្ចូលជាមុនរួចជាស្រេច។ **NoScript** អាចបន្ថែមការការពារដល់លោកអ្នកពីគេហទំព័រអាក្រក់នានា និងពីការបែកធ្លាយអត្តសញ្ញាណពិតរបស់លោកអ្នក តាមរយៈការអនុវត្តសំណេរកម្មវិធីនៅក្នុងកម្មវិធី **Tor Browser** របស់លោកអ្នក។ ប៉ុន្តែ មុខងារបន្ថែម **NoScript** ត្រូវបានបិទដំណើរការជាស្វ័យប្រវត្តនៅក្នុងកម្មវិធី **Tor Browser** ដែលដោយហេតុនេះហើយ ការការពារបន្ថែមនេះមិនទាន់មាននៅឡើយទេ។

ប្រសិនបើលោកអ្នកចង់បើកដំណើរការមុខងារការពារបន្ថែមដែលផ្តល់ដោយ**NoScript**  លោកអ្នកអាចបើកវាបានដោយបើកម៉ឺនុយ **NoScript** រួចចុចលើ *Forbid Scripts Globally* (*ហាមឃាត់សំណេរកម្មវិធីជាទូទៅ*) បន្ទាប់មក កំណត់មុខងារ*ជម្រើស*ជាច្រើនដែលវាផ្តល់ឱ្យ។ 

យើងខ្ញុំសូមណែនាំឱ្យលោកអ្នកអានបន្ថែមអំពី [**NoScript** នៅក្នុងជំពូកកម្មវិធី **FireFox**](/km/firefox_noscript)។

![](/sbox/screen/tor-en-1/033.png)

*រូបភាព ៣ ៖ ការបើកដំណើរការមុខងារបន្ថែម NoScript ដោយការជ្រើសយកជម្រើស Forbid Scripts Globally (ហាមឃាត់សំណេរកម្មវិធីជាទូទៅ) (ត្រូវបានណែនាំឱ្យប្រើ)*

<a name="4.4"></a>
## ៤.៤ បច្ចុប្បន្នភាពនៃកម្មវិធី Tor Browser ##

នៅក្នុង **[ជំពូក ១.៤ នៃ កូនសៀវភៅណែនាំ](/km/chapter_1_4)** យើងខ្ញុំមានពន្យល់អំពីសារៈសំខាន់នៃការរក្សាបច្ចុប្បន្នភាពនៃកម្មវិធីកុំព្យូទ័ររបស់លោកអ្នក។ កម្មវិធី **Tor Browser** ក៏ត្រូវការរក្សាឱ្យមានបច្ចុប្បន្នភាពផងដែរ។ បន្ទាប់ពីមានសំណៅបច្ចុប្បន្នភាពនៃកម្មវិធី នៅពេលលោកអ្នកចាប់ផ្តើមបើកដំណើរការកម្មវិធី **Tor Browser**  លោកអ្នកនឹងទទួលបានការជូនដំណឹងមួយថា កម្មវិធីបើកអ៊ីនធើរណែតរបស់លោកអ្នកគឺហួសសម័យហើយ (*រូបភាព ៤*) ហើយលោកអ្នកនឹងត្រូវបានណែនាំឱ្យចុចនិងជ្រើសយក **Download Tor Browser Update** (**ដោនឡូតបច្ចុប្បន្នភាពកម្មវិធីបើកអ៊ីនធើរណែត Tor**)។ លោកអ្នកនឹងត្រូវបាននាំទៅកាន់គេហទំព័រ **Tor Project** (**គម្រោង Tor**) ដែលជាកន្លែងលោកអ្នកអាចទទួលបានសំណៅកម្មវិធីថ្មីចុងក្រោយបំផុត។ បន្ទាប់ពីដោនឡូតរួចហើយ លោកអ្នកអាចអនុវត្តតាមមគ្គុទ្ទេសក៍នេះ ដើម្បីបញ្ចូលកម្មវិធី **Tor Browser** ថ្មីចុងក្រោយនោះ។


![](/sbox/screen/tor-en-1/034.png)

*រូបភាព ៤ ៖ កម្មវិធី Tor Browser ដែលបង្ហាញថា មានសំណៅបច្ចុប្បន្នភាព*


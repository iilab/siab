

---

lang: km
community: guide
type: tools
legacy: True
child: False
os: windows
weight: 003
title: Comodo Firewall

---

**ទំព័រដើម**

[**www.personalfirewall.comodo.com**](http://www.personalfirewall.comodo.com)

**តម្រូវការរបស់កុំព្យូទ័រ**

- Windows 2000/XP/2003/Vista
- សិទ្ធិអ្នកគ្រប់គ្រង(Administrator)ត្រូវតម្រូវឲ្យមាន សម្រាប់ការដំឡើងកម្មវិធីនេះ

**កំណែដែលប្រើនៅក្នុងមគ្គុទ្ទេសក៍ណែនាំនេះ**

- 5.0.16

**អាជ្ញាប័ណ្ណ** 

- កម្មវិធីសេរី Freeware 

**ឯកសារតម្រូវឲ្យអាន**៖

- កូនសៀវភៅណែនាំ ជំពូក [**១. របៀបការពារកុំព្យូទ័រ របស់លោកអ្នកពី Viruses, Malware និងក្រុម Hackers **](/chapter-1)

**កម្រិត៖** ១៖ កម្រិតដំបូង , ២៖ កម្រិតមធ្យម , **៣៖ កម្រិតលើមធ្យម , ៤៖ កម្រិតមានបទពិសោធន៍ (Experienced)**, ៥៖ កម្រិតខ្ពស់ 

**រយៈពេលតម្រូវ ដើម្បីចាប់ផ្តើមប្រើកម្មវិធីនេះ**៖ ៦០ នាទី

**អត្ថប្រយោជន៍ដែលលោកអ្នកនឹងទទួលបាន**៖ 

- សមត្ថភាព ដើម្បីការពារកុំព្យូទ័រ និងសុវត្ថិភាពបណ្តាញកុំព្យូទ័ររបស់លោកអ្នកបានយ៉ាងមានប្រសិទ្ធភាព ពីភាគីបង្កហេតុ ក្រុម hackers, malware, viruses,  និងការគំរាមកំហែងផ្សេងៗទៀតដែលអាចមានចំពោះផ្នែកទន់ ឬប្រព័ន្ធ។
- សមត្ថភាព ដើម្បីគ្រប់គ្រងគ្រប់សំណើទាំងអស់ ដែលស្នើដោយកម្មវិធីដែលស្ថិតក្នុងកុំព្យូទ័ររបស់លោកអ្នកនៅពេលចូលប្រើ អ៊ិនធឺណិត តាមរយៈអន្តរផ្ទៃមុខផ្នែកទន់ដែលអាចកំណត់មុខងារបានដោយងាយ។

**GNU Linux, Mac OS និងកម្មវិធីផ្សេងៗទៀត ដែលអាចប្រើបានជាមួយ Microsoft Windows៖**

**GNU/Linux** មានកម្មវិធី Firewall បង្កប់មួយ ([**netfilter/iptables**](http://www.netfilter.org/)) និងការដំឡើងសុវត្ថិភាពបណ្តាញដ៏ល្អមួយ។ មិនតែប៉ុណ្ណោះក៏មានអន្តរផ្ទៃមុខដែលមានលក្ខណៈងាយស្រួលសម្រាប់អ្នកប្រើប្រាស់ផ្សេងៗជាច្រើននៅក្នុងកម្មវិធី Firewall បង្កប់នេះ ហើយ យើងខ្ញុំសូមណែនាំជាពិសេសនូវ [**GUFW**](https://help.ubuntu.com/community/Gufw) (**Graphical Uncomplicated Firewall**) (សូមមើល[**ព័ត៌មានបន្ថែម**](http://blog.bodhizazen.net/linux/firewall-ubuntu-gufw/))។

**Mac OS** មានកម្មវិធី Firewall ផ្ទៃក្នុងដ៏រឹងមាំ និងគួរឲ្យទុកចិត្តបានមួយ ដែលត្រូវបានបំពេញបន្ថែមដោយមុខងារបន្ថែមផ្សេងៗជាច្រើន ដែលអាចលើកកម្ពស់សមត្ថភាពដែលមានស្រាប់របស់វា ដែលក្នុងចំណោមនោះរួមមាន៖ [**NoobProof**](http://www.hanynet.com/noobproof/) ឬ [**IPSecuritas**](http://www.lobotomo.com/products/IPSecuritas/)។ សម្រាប់អ្នកប្រើប្រាស់ដែលមានថវិកា យើងខ្ញុំសូមណែនាំឲ្យប្រើ[**Little Snitch**](http://www.obdev.at/products/littlesnitch/index.html) ដើម្បីលើកកម្ពស់កម្រិតការពារភាពឯកជន សុវត្ថិភាពអ៊ិនធឺណិត និងព័ត៌មានផ្ទាល់ខ្លួនរបស់លោកអ្នក ឲ្យបានទៅដល់កម្រិតខ្ពស់បន្ទាប់មួយទៀត។

ក្រៅពីកម្មវិធី **COMODO Firewall** មានជម្រើសកម្មវិធីល្អផ្សេងៗជាច្រើនទៀតសម្រាប់ **Microsoft Windows**។ អ្នកប្រើប្រាស់ អាចប្រើ [**ZoneAlarm Free Firewall**](http://www.zonealarm.com/security/en-us/zonealarm-pc-security-free-firewall.htm) ឬ [**Outpost Firewall Free**](http://free.agnitum.com/) ជាកម្មវិធីជំនួសដែលមានប្រសិទ្ធភាពស្មើគ្នា។

### ១.១ ប្រការគួរយល់ដឹងអំពីកម្មវិធីនេះ មុនពេលលោកអ្នកចាប់ផ្តើមប្រើ ###

កម្មវិធី Firewall ដើរតួនាទីដូចជាអ្នកយាមទ្វារ ឬអ្នកយាមសម្រាប់កុំព្យូទ័ររបស់លោកអ្នក។ កម្មវិធីនេះមានសំណុំនៃក្បួនស្ដីពីថាតើព័ត៌មានអ្វីខ្លះ ដែលគួរអនុញ្ញាតឲ្យចូលក្នុង និងថាតើព័ត៌មានអ្វីខ្លះដែលគួរតែដកចេញពី កុំព្យូទ័ររបស់លោកអ្នក។ Firewall ជាកម្មវិធីដំបូងដែលទទួល និងវិភាគព័ត៌មានដែលចូលពីអ៊ិនធឺណិត និងជាកម្មវិធីចុងក្រោយដែលស្កែនព័ត៌មានចេញទៅកាន់អ៊ិនធឺណិត។

កម្មវិធីនេះការពារក្រុម hackers ឬជនឈ្លានពានផ្សេងទៀតចូលមើល ឬប្រើព័ត៌មានផ្ទាល់ខ្លួនដែលរក្សាទុកក្នុងកុំព្យូទ័ររបស់លោកអ្នក និងការពារមែលវែរក្នុងការផ្ញើរព័ត៌មានទៅកាន់អ៊ិនធឺណិតដោយគ្មានការអនុញ្ញាតរបស់លោកអ្នក។ កម្មវិធី**COMODO Firewall** គឺជាប្រព័ន្ធការពារដែលល្បីឈ្មោះ និងទទួលបានកោតសរសើរជាច្រើន។ កម្មវិធីនេះជាកម្មវិធីសេរី ដែលមានន័យថា លោកអ្នកអាចប្រើ កម្មវិធីនេះដោយមិនចាំបាច់ទិញអាជ្ញាប័ណ្ណ។

ការដំណើរការ Firewall ទៅតាមតម្រូវការជាក់ស្ដែង ជាដំបូងអាចនឹងចំណាយពេល និងកិច្ចខិតខំប្រឹងប្រែងគួរឲ្យកត់សម្គាល់មួយ ដើម្បីធានាថា រាល់ការកំណត់មុខងារទាំងអស់គឺត្រឹមត្រូវ និងសមស្របចំពោះរបៀបដែលលោកអ្នកប្រើកុំព្យូទ័ររបស់ខ្លួន។ បន្ទាប់ពីរយៈពេលរៀនសូត្រដំបូងមួយ  Firewall នឹងដំណើរការបានយ៉ាងល្អ និងតម្រូវឲ្យមានអន្តរាគមន៍តិចតួចបំផុតពីលោកអ្នក។

**ដាស់តឿន**! ៖ មិនត្រូវចូលប្រើអ៊ិនធឺណិតដោយមិនបានដំឡើង កម្មវិធី Firewall មួយដែលដំណើរការក្នុងកុំព្យូទ័ររបស់លោកអ្នកឡើយ! ទោះបី Modem (ម៉ូដឹម) ឬ Router (រោវទ័រ) របស់លោកអ្នកមាន Firewall ផ្ទាល់ខ្លួនរបស់វាក៏ដោយ យើងខ្ញុំក៏សូមណែនាំយ៉ាងមុតមាំឲ្យលោកអ្នកដំឡើង Firewall មួយទៅក្នុងកុំព្យូទ័ររបស់លោកអ្នកផងដែរ។


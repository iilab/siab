

---

lang: km
community: guide
type: tools
legacy: True
child: False
os: windows
weight: 012
title: Jitsi - Secure Audio, Video and Instant Text Messaging 

---

**គេហទំព័រ**

- [**https://jitsi.org/**](https://jitsi.org/)

**សេចក្តីតម្រូវសម្រាប់កុំព្យូទ័រ**

- គ្រប់សំណៅ Windows ទាំងអស់

**សំណៅកម្មវិធីដែលប្រើនៅក្នុងមគ្គុទ្ទេសក៍ណែនាំនេះ**

- ២.៤

**កាលបរិច្ឆេទកែសម្រួលចុងក្រោយបំផុតរបស់ជំពូកនេះ**

- មករា ២០១៤

**អាជ្ញាប័ណ្ណ** 

- កម្មវិធីសេរីនិងបើកចំហ

**អត្ថប្រយោជន៍ដែលលោកអ្នកនឹងទទួលបាន**៖

- សមត្ថភាព ដើម្បីមានប្រព័ន្ធទំនាក់ទំនងរួមបញ្ចូលគ្នាជាលក្ខណៈឯកជន និងមានសុវត្ថិភាពមួយ ដែលរួមមានទាំងវគ្គសន្ទនាជាវីដេអូ។
- សមត្ថភាព ដើម្បីបម្លែងជាទម្រង់សម្ងាត់នូវទំនាក់ទំនងរបស់លោកអ្នក បានដោយឯករាជ្យពីក្រុមហ៊ុនផ្តល់សេវាគណនីរបស់លោកអ្នក។
- សមត្ថភាព ដើម្បីចុះឈ្មោះ និងប្រើគណនីផ្សេងៗ (ឧទា. **Facebook**, **Google Talk**, **Yahoo Messenger**) បានក្នុងពេលតែមួយ។

**កម្មវិធីដែលអាចប្រើបានជាមួយ GNU Linux, Mac OS និង Microsoft Windows**៖

កម្មវិធី **Jitsi** មានសម្រាប់ **GNU Linux**, **Mac OS**, និង **MS Windows** (និងមានសម្រាប់ **Android OS** នៅក្នុងពេលឆាប់ៗខាងមុខនេះ)។ កម្មវិធីផ្សេងទៀត ដែលកម្មវិធី **Jitsi** អាចប្រាស្រ័យទាក់ទងជាមួយបាន ដោយប្រើមុខងារបម្លែងទម្រង់សម្ងាត់ឯករាជ្យ **OTR** ឬ **ZRTP** ត្រូវបានណែនាំដូចខាងក្រោមនេះ៖

- សម្រាប់ **សេវាផ្ញើសារជាអក្សរ**៖ [**Pidgin**](/km/pidgin_main) (**MS Windows** and **GNU Linux**), [**Miranda**](http://www.miranda-im.org/) (**MS Windows**), [**Adium**](https://adium.im/) (**Mac OS X**), [**ChatSecure**](https://guardianproject.info/apps/chatsecure/) (**Android OS** និង **iOS** ដែលត្រូវបានស្គាល់ពីមុនជា  [**Gibberbot**](/km/Gibberbot_main)) 
- សម្រាប់ **សេវាហៅជាសម្លេង**៖ **CSipSimple** (**Android OS**), [**Linphone**](http://www.linphone.org/) (**GNU Linux**, **MS Windows**, **Mac OS X**, **Android OS**, **iOS**, និងប្រព័ន្ធប្រតិបត្តិការផ្សេងទៀត។)


**១.១ ការដែលលោកអ្នកគួរដឹងអំពីកម្មវិធីនេះ មុនពេលលោកអ្នកចាប់ផ្តើមប្រើវា**

កម្មវិធី**Jitsi** ប្រើបានជាមួយប្រភេទគណនីនិងពិធីការទំនាក់ទំនងផ្សេងៗជាច្រើន ដែលដោយហេតុនេះហើយ វាអាចប្រាស្រ័យទាក់ទងជាមួយដៃគូសន្ទនាដែលប្រើកម្មវិធីផ្សេងៗគ្នាបាន។ កម្មវិធីមួយចំនួនក្នុងចំណោមកម្មវិធីទាំងនេះ នឹងផ្តល់ជូននូវមុខងារពិសេសស្រដៀងៗគ្នា ដើម្បីលើកកម្ពស់កម្រិតសុវត្ថិភាពនៃទំនាក់ទំនងរបស់លោកអ្នក (ដូចជាកម្មវិធីដែលបញ្ជាក់នៅក្នុងផ្នែកខាងលើជាដើម) ដែលអាចប្រើបានជាមួយមុខងារបម្លែងទម្រង់សម្ងាត់ជាអក្សរនិងសម្លេង(**OTR** និង **ZRTP**)ដែលមានលក្ខណៈឯករាជ្យ។ កម្មវិធីផ្សេងៗទៀត ជាពិសេសកម្មវិធីជាប់កម្មសិទ្ធិ (ឧទា. សេវាសន្ទនារបស់**Facebook** ឬ **Google Talk** ) មិនអាចអនុវត្តមុខងារពិសេសទាំងនេះបានឡើយ។ ប៉ុន្តែ ដោយមានជំនួយពីកម្មវិធី**Jitsi** លោកអ្នកនឹងនៅតែអាចទាក់ទងជាមួយដៃគូទំនាក់ទំនងដែលកំពុងប្រើកម្មវិធីជាប់កម្មសិទ្ធិទាំងនោះបាន ដោយគ្រាន់តែគ្មានអត្ថប្រយោជន៍បន្ថែមរបស់មុខងារពិសេសផ្នែកសុវត្ថិភាពរបស់កម្មវិធី **Jitsi** តែប៉ុណ្ណោះ។

មិនថាលោកអ្នកធ្វើការទាក់ទងជាអក្សរ ជាសម្លេង ឬជាវីដេអូនោះទេ  ក្រុមហ៊ុនផ្តល់សេវាដូចជា **Facebook Chat**, **Google Talk**, **Yahoo! Messanger**, **Skype** ឬ**Viber**ជាដើម មានសិទ្ធិចូលមើលឬប្រើវគ្គទំនាក់ទំនងរបស់លោកអ្នក ហើយអាចនឹងផ្តល់សិទ្ធិនេះទៅឱ្យភាគីទីបី ដែលមានដូចជាក្រុមហ៊ុន ឬរដ្ឋាភិបាលជាដើម។ កម្មវិធី **Jitsi** អាចឱ្យលោកអ្នកធ្វើការទាក់ទងគ្នាជាលក្ខណៈឯកជន និងមានសុវត្ថិភាព ដោយប្រើគណនីមានស្រាប់របស់លោកអ្នក និងដោយមានជំនួយរបស់មុខងារបន្ថែមបម្លែងទម្រង់សម្ងាត់។ ចំណុចនេះ ធ្វើឱ្យខ្លឹមសារនៃទំនាក់ទំនងរបស់លោកអ្នក មិនអាចចូលមើល ឬប្រើប្រាស់ដោយក្រុមហ៊ុនផ្តល់គណនីនិងភាគីទីបីបានឡើយ។ ដើម្បីការពារវគ្គសន្ទនា និងការសន្ទនាឯកជនរបស់លោកអ្នក កម្មវិធី **Jitsi** ប្រើវិធីសាស្ត្របម្លែងជាទម្រង់សម្ងាត់ ដែលរួមមាន **Off-the-Record** ([**OTR**](/km/glossary#OTR)) សម្រាប់ការសន្ទនាជាអក្សរ និង **ZRTP/SRTP** សម្រាប់ការហៅជាសម្លេង។

ភាពខុសគ្នាគួរឱ្យកត់សម្គាល់មួយផ្សេងទៀត រវាងកម្មវិធី **Jitsi** និងកម្មវិធីដូចជា **Skype**ជាដើម គឺនៅត្រង់ថា កម្មវិធី **Jitsi** អាចឱ្យអ្នកប្រើប្រាស់បន្តប្រើគណនីមានស្រាប់របស់ខ្លួន ដែលបានពីក្រុមហ៊ុនផ្តល់សេវាផ្សេងៗដែលឯករាជ្យពីអ្នកអភិវឌ្ឍកម្មវិធី។ ចំណុចនេះមានន័យផងដែរថា លោកអ្នកចាំបាច់ត្រូវបង្កើតគណនីមួយជាមុនសិន មុននឹងអាចប្រើកម្មវិធី **Jitsi** បាន។

**កំណត់សម្គាល់** ៖ កម្មវិធី **Jitsi** ប្រើភាសា **Java** ដើម្បីសរសេរកម្មវិធី។ ដោយហេតុនេះហើយ ត្រូវតែមានបញ្ចូលកម្មវិធី Java ទៅក្នុងកុំព្យូទ័ររបស់លោកអ្នក ដើម្បីឱ្យវាដំណើរការ។ កម្មវិធី **Oracle Java** ត្រូវបានគេដឹងថា មានហានិភ័យជាច្រើននៅក្នុងផ្នែកសុវត្ថិភាព ដែលអាចឱ្យអ្នកប្រើប្រាស់ពីចម្ងាយគ្រប់គ្រងបញ្ជាកុំព្យូទ័ររបស់លោកអ្នក និងបញ្ចូលស្ប៉ាយវែរដើម្បីចូលទៅក្នុងឬពិនិត្យតាមដានទិន្នន័យនិងការប្រាស្រ័យទាក់ទងគ្នារបស់លោកអ្នក។ យើងខ្ញុំសូមណែនាំ**យ៉ាងមុតមាំ** ឱ្យលោកអ្នកកាត់បន្ថយជាអតិបរមា នូវចំនួនកម្មវិធីដែលអាចប្រើកម្មវិធី Java បាននៅក្នុងកុំព្យូទ័ររបស់លោកអ្នក។ សូមមើល [**របៀបបិទដំណើរការមុខងារបន្ថែមដែលទាក់ទងទៅនឹងកម្មវិធី Java នៅក្នុងកម្មវិធី Firefox**](/km/firefox_addons#3.2) និងសូមមើល [**ជំហានអនុវត្តន៍ដើម្បីបិទដំណើរការកម្មវិធី Java សម្រាប់គ្រប់កម្មវិធីបើកអ៊ីនធើរណែតទាំងអស់ដែលមាននៅក្នុងកុំព្យូទ័ររបស់លោកអ្នក**](https://www.java.com/download/help/disable_browser.xml)។ ប៉ុន្តែ ដោយលោកអ្នកនឹងបានឃើញតាមក្រោយនៅក្នុងជំពូកនេះ ទោះបីមានការប្រើកម្មវិធី **Java** ក៏ដោយ ក៏មានអត្ថប្រយោជន៍ផ្នែកសុវត្ថិភាពមួយចំនួននៅពេលប្រើកម្មវិធី **Jitsi** ដែរ។





---

lang: km
community: guide
type: tools
legacy: True
child: True
os: windows
weight: 1
depth: 3
title: Jitsi - How to Install and Add Different Accounts in Jitsi

---

បញ្ជីផ្នែកដែលមាននៅក្នុងទំព័រនេះ៖ 

- [**២.១ របៀបបញ្ចូលកម្មវិធី Jitsi**](#2.1)
- [**២.២ របៀបបន្ថែមគណនីនៅក្នុងកម្មវិធី Jitsi**](#2.2)
- [**២.២.១ របៀបបន្ថែមគណនី Gmail/Google**](#2.2.1)
- [**២.២.២ របៀបចុះឈ្មោះគណនី Jabber/XMPP ឬ SIP ថ្មី និង របៀបបន្ថែមគណនីនេះទៅក្នុងកម្មវិធី Jitsi**](#2.2.2)
- [**២.២.៣ របៀបបន្ថែមគណនី Facebook**](#2.2.3)
- [**២.៣ របៀបផ្លាស់ប្តូរពាក្យសម្ងាត់សម្រាប់គណនី ដោយប្រើកម្មវិធី Jitsi**](#2.3)
- [**២.៤ របៀបកំណត់មុខងារឱ្យកម្មវិធី Jitsi ដើម្បីលើកកម្ពស់កម្រិតសុវត្ថិភាពរបស់វា**](#2.4)
- [**២.៤.១ បិទចោលឬលុបចោលប្រវត្តិនៃការហៅឬសន្ទនា**](#2.4.1)
- [**២.៤.២ តម្រូវឱ្យមានសេវាផ្ញើសារឯកជន នៅពេលធ្វើការសន្ទនាជាអក្សរ**](#2.4.2)
- [**២.៤.៣ ការពារពាក្យសម្ងាត់គណនីរបស់លោកអ្នក ដោយប្រើពាក្យសម្ងាត់មេ**](#2.4.3)


<a name="2.1"></a>
## ២.១ របៀបបញ្ចូលកម្មវិធី Jitsi ##

ដើម្បីបញ្ចូលកម្មវិធី **Jitsi** ត្រូវអនុវត្តជំហានខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/jitsi-en/02.png); ផ្ទាំង *Open File - Security Warning* (*បើកឯកសារ - ការព្រមានអំពីសុវត្ថិភាព*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច** លើ ![](/sbox/screen/jitsi-en/03.png) ដើម្បីបើកផ្ទាំង *កម្មវិធីបញ្ចូលកម្មវិធីសម្រាប់ Windows* ដែលបន្តដោយផ្ទាំង *Welcome to the Jitsi Setup Wizard* (*ស្វាគមន៍មកកាន់ដំណើរការបញ្ចូលកម្មវិធី Jitsi*)។  

**ជំហានទី ២**. **ចុច**លើ ![](/sbox/screen/jitsi-en/04.png) ដើម្បីបើកផ្ទាំង *End User License Agreement* (*កិច្ចព្រមព្រៀងអំពីអាជ្ញាប័ណ្ណអ្នកប្រើប្រាស់*); **គូសយក** ជម្រើស *I accept the terms in the License Agreement* (*ខ្ញុំយល់ព្រមទទួលយកលក្ខខណ្ឌដែលមាននៅក្នុងកិច្ចព្រមព្រៀងអំពីអាជ្ញាប័ណ្ណ*) ដើម្បីបើកដំណើរការប៊ូតុង *Next*  បន្ទាប់មក **ចុច**លើ  ![](/sbox/screen/jitsi-en/04.png) ដើម្បីបើកផ្ទាំង *Destination Folder* (*ថតឯកសារគោលដៅ*)។

**ជំហានទី ៣**. **ចុច**លើ ![](/sbox/screen/jitsi-en/04.png) ដើម្បីបើកផ្ទាំង *Additional Tasks* (*កិច្ចការបន្ថែម*) និងយល់ព្រមទទួលយកការកំណត់មុខងារដែលបានបង្ហាញស្រាប់។

**កំណត់សម្គាល់** ៖ ការបើកដំណើរការជម្រើស *Auto-start when computer restarts or reboots* (*ចាប់ផ្តើមដោយស្វ័យប្រវត្ត នៅពេលកុំព្យូទ័រចាប់ផ្តើមដំណើរការឡើងវិញឬប៊ូតឡើងវិញ(Reboot)*) អាចនឹងធ្វើឱ្យមុខងារទាំងមូលនៃកុំព្យូទ័ររបស់លោកអ្នកដើរយឺត ជាពិសេសបើសិនលោកអ្នកបានកំណត់ឱ្យកម្មវិធីច្រើនដំណើរការ នៅពេលកុំព្យូទ័ររបស់លោកអ្នកចាប់ផ្តើមដំណើរការ។

**ជំហានទី ៤**.  **ចុច**លើ ![](/sbox/screen/jitsi-en/04.png) ដើម្បីបើកផ្ទាំង *Ready to Install Jitsi* (*រៀបចំរួចជាស្រេចដើម្បីបញ្ចូលកម្មវិធី Jitsi*) បន្ទាប់មក **ចុច**លើ ![](/sbox/screen/jitsi-en/05.png) ដើម្បីបើកផ្ទាំង *Installing Jitsi* (*កំពុងបញ្ចូលកម្មវិធី Jitsi*) ដែលមានបង្ហាញរបាស្ថានភាពរីកចម្រើននៃដំណើរការបញ្ចូលកម្មវិធី។

**ជំហានទី ៥**. **ចុច**លើ ![](/sbox/screen/jitsi-en/06.png) ដើម្បីបញ្ចប់ដំណើរការបញ្ចូលកម្មវិធី និងបើកដោយស្វ័យប្រវត្តនូវផ្ទាំង *Sign in* របស់កម្មវិធី **Jitsi**  ដូចខាងក្រោមនេះ៖

![](/sbox/screen/jitsi-en/07.png)

*រូបភាព ១ ៖ ផ្ទាំង Sign in របស់កម្មវិធី Jitsi*

**កំណត់សម្គាល់** ៖  ក្នុងករណីមួយចំនួន ការបញ្ចូលនិងការបើកកម្មវិធី **Jitsi** ជាលើកដំបូង នាំឱ្យបើកផ្ទាំង *Windows Security Alert* (*ប្រាប់ឱ្យដឹងមុនអំពីសុវត្ថិភាពរបស់Windows*) (*រូបភាព ២* ខាងក្រោមនេះ)។ ការប្រាប់ឱ្យដឹងមុននេះ គឺជាឥរិយាបថធម្មតាសម្រាប់ប្រព័ន្ធប្រតិបត្តិការ **MS Windows** ហើយវាមិនមានបញ្ហាអ្វីឡើយក្នុងការបន្តប្រើកម្មវិធី **Jitsi**។ ទោះបីលោកអ្នកមិនចុចលើប៊ូតុងណាមួយ និងគ្រាន់តែបិទផ្ទាំងប្រាប់ព័ត៌មាននេះក៏ដោយ  ក៏កម្មវិធី **Jitsi** នៅតែអាចធ្វើការទាក់ទងតាមរយៈកុំព្យូទ័របម្រើសាធារណៈធម្មតា ដែលមានដូចជា **Jabber/XMPP ឬ SIP**, **Google Chat** និង **Facebook Chat**, ឬ**Yahoo Messenger**ជាដើម។ ប៉ុន្តែ ការចុចលើប៊ូតុង *Allow access* (*អនុញ្ញាតឱ្យប្រើប្រាស់*) បើកដំណើរមុខងារពិសេសកម្រិតខ្ពស់មួយនៅក្នុងកម្មវិធី **Jitsi** ដែលមានឈ្មោះថា *Registrarless SIP Accounts*។ សម្រាប់ព័ត៌មានបន្ថែមអំពីគណនីពិសេសទាំងនេះ សូមមើលទំព័រ [**Registrarless SIP Accounts**](https://jitsi.org/Documentation/RegistrarlessSIPAccount)។  

![](/sbox/screen/jitsi-en/08.png)

*រូបភាព ២ ៖ ផ្ទាំង Windows Security Alert (ប្រាប់ឱ្យដឹងមុនអំពីសុវត្ថិភាពរបស់Windows)*

**ជំហានទី ៦**. **ជ្រើសយក** *ទាំង* ប្រអប់គូស **Private networks** និង **Public** networks បន្ទាប់មក **ចុច**លើ *Allow access* (*អនុញ្ញាតឱ្យប្រើប្រាស់*) ដើម្បីមើលឃើញផ្ទាំង Sign in របស់កម្មវិធី **Jitsi** (ដូចបង្ហាញនៅក្នុង*រូបភាព ១* ខាងលើ)  ឬផ្ទាំងអន្តរផ្ទៃមុខប្រើប្រាស់មេ (ដូចបង្ហាញនៅក្នុង *រូបភាព ៤* ខាងក្រោម)។


<a name="2.2"></a>
## ២.២ របៀបបន្ថែមគណនីនៅក្នុងកម្មវិធី Jitsi ##

ផ្នែកនេះបរិយាយអំពី របៀបបន្ថែមឬបញ្ចូលគណនីប្រភេទផ្សេងៗគ្នាទៅក្នុងកម្មវិធី **Jitsi**។ កម្មវិធី **Jitsi** អាចប្រើបានជាមួយប្រភេទគណនីផ្សេងៗជាច្រើន។ គណនីដែលយើងពិភាក្សាខាងក្រោមនេះ ស្ទើរតែទាំងអស់គឺផ្អែកទៅលើពិធីការទំនាក់ទំនង **Jabber/XMPP** និង **SIP**។ នៅក្នុងចំណោមសេវាជាច្រើន កម្មវិធី **Jitsi** អាចឱ្យលោកអ្នកប្រើគណនី **Gmail** ឬ **Facebook** ដើម្បីប្រាស្រ័យទាក់ទងគ្នា។ ដោយសារសេវាទាំងនេះគឺជាសេវាពេញនិយមបំផុតមួយប្រើនៅលើអ៊ីនធើរណែត  របៀបបន្ថែមពួកវាទៅក្នុងកម្មវិធី Jitsi ត្រូវបានបង្ហាញនៅខាងក្រោមនេះ ដោយអមជាមួយរបៀបលើកកម្ពស់សុវត្ថិភាពរបស់លោកអ្នកនៅពេលប្រាស្រ័យទាក់ទងគ្នាដោយប្រើគណនីទាំងនេះ និងរបៀបទទួលប្រយោជន៍ពីមុខងារបម្លែងទម្រង់សម្ងាត់ឯករាជ្យរបស់កម្មវិធី **Jitsi** នៅលើកម្រិតការពារខ្ពស់បំផុតដែលផ្តល់ដោយក្រុមហ៊ុនផ្តល់គណនីរបស់លោកអ្នក។ ទោះយ៉ាងនេះក៏ដោយ ចូរកត់សម្គាល់ថា សូម្បីតែមានមុខងារបម្លែងទម្រង់សម្ងាត់របស់កម្មវិធី **Jitsi** ក៏ដោយ  ក្រុមហ៊ុនផ្តល់គណនីដូចជា **Google** ឬ **Facebook**ជាដើម កំពុងពិនិត្យតាមដានការប្រាស្រ័យទាក់ទងគ្នារបស់លោកអ្នក (និងអាចជាអ្នកដែលលោកអ្នកកំពុងប្រាស្រ័យទាក់ទងជាមួយ) ហើយអាចនឹងចែករំលែកព័ត៌មានទាំងនេះជាមួយភាគីទីបី ដែលមានដូចជាក្រុមហ៊ុន ឬរដ្ឋាភិបាលជាដើម។ 

ដោយហេតុនេះហើយ  ប្រហែលជាការល្អបំផុត ដែលត្រូវជៀសវាងប្រើគណនីទាំងនោះសម្រាប់ទំនាក់ទំនងរសើប សូម្បីតែមានមុខងារបម្លែងទម្រង់សម្ងាត់របស់កម្មវិធី **Jitsi** ក៏ដោយ។ យើងខ្ញុំមានលើកបរិយាយនៅក្នុងផ្នែកនេះផងដែរ អំពីរបៀបបង្កើតគណនី(Jabber/XMPP or SIP)ដែលមានសុវត្ថិភាពជាងមុន និងរបៀបបន្ថែមពួកវាទៅក្នុងកម្មវិធី Jitsi ហើយយើងខ្ញុំសូមណែនាំឱ្យប្រើគណនីទាំងនេះជាជំនួសវិញ។

<a name="2.2.1"></a>
### ២.២.១ របៀបបន្ថែមគណនី Gmail/Google ###

**កំណត់សម្គាល់** ៖ ឧទាហរណ៍ខាងក្រោមនេះ គឺផ្អែកទៅលើគណនី **Google Talk**។ ដំណើរការបញ្ចូលសម្រាប់ពិធីការទំនាក់ទំនងផ្សេងៗទៀតដែលមានរាយឈ្មោះនៅក្នុង *រូបភាព ១* ខាងលើ មានលក្ខណៈស្រដៀងៗគ្នា។ មុខងារទំនាក់ទំនង ឬមុខងារពិសេសខ្លះ (ដូចជាមុខងារបម្លែងទម្រង់សម្ងាត់ឯករាជ្យនៃការសន្ទនាជាអក្សរនិងសម្លេងរបស់កម្មវិធី Jitsi - **OTR** និង **ZRTP** ជាដើម) មិនអាចដំណើរការបាន រវាងអ្នកប្រើប្រាស់ពីរឬច្រើនជាងនេះដែលមានក្រុមហ៊ុនផ្តល់គណនីផ្សេងគ្នា (ដូចជា Facebook, Gmail, Yahoo ជាដើម) ឡើយ។ ប៉ុន្តែ ពួកវាគួរតែអាចដំណើរការបាន នៅពេលធ្វើការទាក់ទងរវាងគណនីពីរដែលមកពីក្រុមហ៊ុនផ្តល់គណនីដូចគ្នា។

**ជំហានទី ១**. **ជ្រើសយក Start > Jitsi** ឬ **ចុចរហ័សពីរដង**លើរូបសញ្ញា **Jitsi** នៅលើផ្ទាំង Desktop ដើម្បីបើកកម្មវិធី **Jitsi**។

**ជំហានទី ២**. នៅក្នុងផ្ទាំង *Sign in*, ត្រូវ **វាយបញ្ចូល** ឈ្មោះអ្នកប្រើប្រាស់ និងពាក្យសម្ងាត់ របស់គណនី **Gmail** ដែលលោកអ្នកចង់ប្រើសម្រាប់គោលបំណងសន្ទនា ដើម្បីឱ្យវាបង្ហាញដូចផ្ទាំងខាងក្រោមនេះ៖

![](/sbox/screen/jitsi-en/09.png)

*រូបភាព ៣ ៖ ផ្ទាំង "Sign in" របស់កម្មវិធី Jitsi  (ត្រូវបានប្តូរទំហំ)*

**កំណត់សម្គាល់** ៖ លោកអ្នកអាចបន្ថែមគណនីច្រើនដោយប្រើពិធីការផ្សេងៗគ្នានៅពេលតែមួយបាន។ 

**ជំហានទី ៣**. **ចុច**លើ ![Sign in](/sbox/screen/jitsi-en/09s.png) ដើម្បីបើកផ្ទាំងសន្ទនាសម្រាប់គណនីរបស់លោកអ្នក ដូចខាងក្រោមនេះ៖

![](/sbox/screen/jitsi-en/10.png)

*រូបភាព ៤ ៖ ឧទាហរណ៍អំពីផ្ទាំងមេរបស់កម្មវិធី Jitsi បន្ទាប់ពីបានបន្ថែមគណនី Gmail មួយ*

**កំណត់សម្គាល់ ៖** ប្រសិនបើលោកអ្នកបានបិទផ្ទាំង *Sign in* ឬលោកអ្នកចង់បន្ថែមគណនីមួយផ្សេងទៀត  លោកអ្នកអាចបន្ថែមវាបានដោយ**ជ្រើសយក *File* > *Add new account...* (*ឯកសារ* > *បន្ថែមគណនីថ្មី…*)**។ នៅក្នុងផ្ទាំងថ្មី **ជ្រើសយក Network** ជា *Google Talk* ហើយ **វាយបញ្ចូល**ឈ្មោះអ្នកប្រើប្រាស់និងពាក្យសម្ងាត់របស់គណនី **Gmail** ដូចដែលបង្ហាញនៅក្នុងរូបភាពខាងក្រោមនេះ៖

![](/sbox/screen/jitsi-en/11.png)

*រូបភាព ៥ ៖ ផ្ទាំង "Add new account" ("បន្ថែមគណនីថ្មី")*

ដើម្បីពិនិត្យបញ្ជាក់ថា លោកអ្នកបានចុះឈ្មោះគណនី **Gmail** របស់លោកអ្នកជាមួយកម្មវិធី **Jitsi** រួចរាល់  ត្រូវអនុវត្តជំហានខាងក្រោមនេះ៖ 

**ជំហានទី ១**. **ជ្រើសយក *Tools* > *Options* (*ឧបករណ៍* > *ជម្រើស*)** នៅក្នុងម៉ឺនុយ ដើម្បីបើកផ្ទាំងខាងក្រោមនេះ៖ 

![](/sbox/screen/jitsi-en/12.png)

*រូបភាព ៦ ៖ ផ្ទាំង Options (ជម្រើស) ដែលមានបង្ហាញគណនី Gmail ចុះឈ្មោះថ្មី (ត្រូវបានប្តូរទំហំ)*

**កំណត់សម្គាល់ ៖** នៅពេលលោកអ្នកព្យាយាមបើកចូលគណនីពីកម្មវិធី **Jitsi** ដោយប្រើពាក្យសម្ងាត់ធម្មតារបស់លោកអ្នក  ប្រសិនបើលោកអ្នកកំពុងប្រើ [2-step verification](វិធីផ្ទៀងផ្ទាត់២ជំហាន)(https://support.google.com/accounts/answer/180744?hl=en) ដើម្បីការពារការចូលប្រើគណនី **Gmail** របស់លោកអ្នក    នោះលោកអ្នកអាចនឹងឃើញមានសារមួយដូចខាងក្រោមនេះ។ ដើម្បីបើកចូលគណនីដោយប្រើកម្មវិធី **Jitsi**  លោកអ្នកចាំបាច់ត្រូវបង្កើត "ពាក្យសម្ងាត់កម្មវិធីជាក់លាក់" មួយ។ សូមមើល [ពាក្យណែនាំអំពីរបៀបធ្វើកិច្ចការនេះ](https://support.google.com/accounts/answer/185833?hl=en) របស់ Google។

![](/sbox/screen/jitsi-en/13.png)

*រូបភាព ៧ ៖ ឧទាហរណ៍អំពីការបរាជ័យក្នុងការបញ្ជាក់អត្តសញ្ញាណបើកចូលគណនី Google Talk*

<a name="2.2.2"></a>
### ២.២.២ របៀបចុះឈ្មោះគណនី Jabber/XMPP ឬ SIP ថ្មី និង របៀបបន្ថែមគណនីនេះទៅក្នុងកម្មវិធី Jitsi ###

**Jabber/XMPP** និង **SIP** គឺជាស្តង់ដារបើកចំហនៃទំនាក់ទំនងជាអក្សរនិងសម្លេង។ មាន[ប្រព័ន្ធកុំព្យូទ័របម្រើ](https://xmpp.net/directory.php)ជាច្រើន ផ្តល់ជូននូវគណនីឥតគិតថ្លៃដែលលោកអ្នកអាចប្រើបានជាមួយកម្មវិធី Jitsi។ ខាងក្រោមនេះ  យើងខ្ញុំសូមណែនាំប្រព័ន្ធកុំព្យូទ័របម្រើមួយចំនួន ដែលលោកអ្នកអាចនឹងប្រើសម្រាប់ទំនាក់ទំនងរសើប។ សូមកត់សម្គាល់ថា លោកអ្នកក៏អាចដោនឡូត [Jabber/XMPP server software](http://xmpp.org/xmpp-software/servers/) (ដូចជា [ejabberd](http://www.process-one.net/en/ejabberd/) ឬ [Prosody IM](http://prosody.im/)ជាដើម) បន្ទាប់មក បញ្ចូលវា នៅក្នុងកុំព្យូទ័របម្រើរបស់លោកអ្នក និងរៀបចំវាសម្រាប់ទំនាក់ទំនងដែលមានលក្ខណៈឯកជន និងមានសុវត្ថិភាព រវាងសមាជិកក្រុម សហគមន៍ ឬអង្គភាពរបស់លោកអ្នក បានផងដែរ។

* គណនី **Riseup.net** Jabber/XMPP 

ប្រសិនបើលោកអ្នកមានគណនីនៅក្នុងសេវាអ៊ីមែលមានសុវត្ថិភាព Riseup.net [Riseup.net secure email service](/km/riseup_main) (ដែលមានទីតាំងស្ថិតនៅក្នុងសហរដ្ឋអាមេរិក)  លោកអ្នកអាចនឹង[ប្រើគណនីនេះដើម្បីប្រាស្រ័យទាក់ទងគ្នានៅលើបណ្តាញ Jabber/XMPP បានផងដែរ](https://www.riseup.net/km/chat) ដោយការបន្ថែមគណនីនេះទៅក្នុងកម្មវិធី Jitsi - សូមមើលខាងក្រោមនេះ អំពីរបៀបបន្ថែមគណនី Jabber/XMPP ដែលមានស្រាប់។

* គណនី **Jabber.ccc.de** និង គណនី Jabber/XMPP ផ្សេងទៀត

លោកអ្នកអាចចុះឈ្មោះគណនីមួយនៅក្នុងកុំព្យូទ័របម្រើ Jabber.ccc.de (ដែលមានទីតាំងស្ថិតនៅក្នុងប្រទេសអាល្លឺម៉ង់) ដោយអនុវត្តជំហានខាងក្រោមនេះ៖

**ជំហានទី ១**.  នៅក្នុងកម្មវិធី **Jitsi**  ត្រូវជ្រើសយក *File* > *Add new account...* (*ឯកសារ* > *បន្ថែមគណនីថ្មី…*) នៅក្នុងម៉ឺនុយ។ នៅក្នុងផ្ទាំងបើកថ្មី **ជ្រើសយក *Network*: XMPP** បន្ទាប់មក **គូសយក**ជម្រើស *Create a new XMPP account* (*បង្កើតគណនី XMPP ថ្មីមួយ*)។ នៅក្នុង *Server*, **វាបញ្ចូលពាក្យ**  jabber.ccc.de, **វាយបញ្ចូល**ឈ្មោះអ្នកប្រើប្រាស់XMPPដែលលោកអ្នកចង់បង្កើត  បន្ទាប់មក **បំពេញ**ប្រអប់វាយអក្សរ *Password* (*ពាក្យសម្ងាត់*) និង *Confirm password* 

(*បញ្ជាក់ពាក្យសម្ងាត់*) ដូចខាងក្រោមនេះ៖ 

![](/sbox/screen/jitsi-en/14.png)

*រូបភាព ៨ ៖ ឧទាហរណ៍អំពីផ្ទាំង"Add new account" ("បន្ថែមគណនីថ្មី") ដែលមានជម្រើស "Create a new XMPP account" ("បង្កើតគណនី XMPP ថ្មីមួយ") ត្រូវបានជ្រើសយក*

**ជំហានទី ២**. **ចុចលើ *Add***។ បន្ទាប់ពីចុះឈ្មោះបានជោគជ័យហើយ លោកអ្នកនឹងឃើញមានផ្ទាំងមួយដែលស្រដៀងទៅនឹង *រូបភាព ៤* ខាងលើ។

ប្រសិនបើឈ្មោះអ្នកប្រើប្រាស់ដែលលោកអ្នកបានស្នើសុំ ត្រូវបានយកមុនដោយអ្នកដទៃ  នោះដំណើរការចុះឈ្មោះនឹងមិនអាចសម្រេចបានឡើយ  ហើយនឹងមានសារមួយលេចមកប្រាប់ថា *We failed to create your account due to the following error: Could not confirm data.* (*យើងខ្ញុំមិនអាចបង្កើតគណនីរបស់លោកអ្នកបានទេ ដោយសារមានកំហុសដូចតទៅនេះ៖ មិនអាចបញ្ជាក់ទិន្នន័យបាន*។  លោកអ្នកអាចសាកល្បងធ្វើការចុះឈ្មោះម្តងទៀត ដោយអនុវត្តដំណើរការនេះសាឡើងវិញ និងដោយជ្រើសយកឈ្មោះអ្នកប្រើប្រាស់មួយផ្សេងទៀត។

**សូមកត់សម្គាល់**ថា ប្រសិនបើលោកអ្នកមិនបើកចូលគណនី jabber.ccc.de របស់លោកអ្នកលើសពីរយៈពេល១២ខែ គណនីរបស់លោកអ្នកនឹងត្រូវបានលុបចោលដោយស្វ័យប្រវត្តពីកុំព្យូទ័របម្រើនេះ  ហើយឈ្មោះអ្នកប្រើប្រាស់នេះនឹងក្លាយជាទំនេរសម្រាប់ការចុះឈ្មោះរបស់អ្នកដទៃទៀត។

កុំព្យូទ័របម្រើ Jabber/XMPP មួយផ្សេងទៀតដែលគួរនឹងលើកយកមកនិយាយគឺ **jit.si**។ កុំព្យូទ័របម្រើនេះ ត្រូវបានថែទាំដោយក្រុមអ្នកអភិវឌ្ឍកម្មវិធី Jitsi។ លោកអ្នកអាចចុះឈ្មោះគណនីនៅក្នុងកុំព្យូទ័របម្រើ [**jit.si**](https://jit.si) និងកុំព្យូទ័របម្រើ Jabber/XMPPសាធារណៈជាច្រើនផ្សេងទៀត តាមរបៀបដូចគ្នាដូចដែលបានបរិយាយខាងលើនៅក្នុងផ្នែកនេះ។ កុំព្យូទ័របម្រើ IM Observatory ថែទាំ [បញ្ជីនិងចំណាត់ថ្នាក់នៃកុំព្យូទ័របម្រើ Jabber/XMPP សាធារណៈ](https://xmpp.net/directory.php)មួយ និងអាចឱ្យលោកអ្នក[ធ្វើតេស្តសុវត្ថិភាពកុំព្យូទ័របម្រើ Jabber/XMPP ណាមួយក៏បាន](https://xmpp.net/index.php)ផងដែរ។

* គណនី SIP របស់ **ostel.co** 

គណនី **SIP** មិនអាចចុះឈ្មោះចេញពីក្នុងកម្មវិធី **Jitsi** បានទេ។ កុំព្យូទ័របម្រើ **ostel.co** (ដែលមានទីតាំងស្ថិតនៅក្នុងសហរដ្ឋអាមេរិក) ផ្តល់ជូននូវ [ការចុះឈ្មោះនៅក្នុងទំព័រអ៊ីនធើរណែតរបស់ខ្លួន](https://ostel.co/users/sign_up)។ **ជ្រើសយក** ឈ្មោះអ្នកប្រើប្រាស់មួយ ពាក្យសម្ងាត់មួយ និងវាយបញ្ចូលអាសយដ្ឋានអ៊ីមែលដែលមានស្រាប់មួយរបស់លោកអ្នក  រួច**ចុច**លើប៊ូតុង *Sign up* នៅក្នុងទំព័រអ៊ីនធើរណែតនោះ។ បន្ទាប់ពីចុះឈ្មោះបានជោគជ័យហើយ ត្រូវត្រឡប់មកកាន់កម្មវិធី Jitsi វិញ។ **ជ្រើសយក *File* > *Add new account...*( *ឯកសារ* > *បន្ថែមគណនីថ្មី…*)** នៅក្នុងម៉ឺនុយ  **ជ្រើសយក Network: SIP**, **វាយបញ្ចូល**ឈ្មោះអ្នកប្រើប្រាស់(Username)របស់លោកអ្នក (ឧទា. terence.the.tester@ostel.co) និងពាក្យសម្ងាត់ដែលលោកអ្នកបានបង្កើតនៅក្នុងអំឡុងពេលចុះឈ្មោះនៅលើអ៊ីនធើរណែត  បន្ទាប់មក **ចុចលើ *Add***។ សូមមើលរូបភាពយោងខាងក្រោមនេះ៖

![](/sbox/screen/jitsi-en/15.png)

*រូបភាព ៩ ៖ ឧទាហរណ៍អំពី ផ្ទាំង "Add new account" ("បន្ថែមគណនីថ្មី") សម្រាប់គណនី SIP*

* **របៀបបន្ថែមគណនី Jabber/XMPP ឬ SIP ដែលមានស្រាប់ ទៅក្នុងកម្មវិធី Jitsi**

ប្រសិនបើលោកអ្នកមានគណនី Jabber/XMPP ឬ SIP រួចហើយ លោកអ្នកអាចបន្ថែមវាទៅក្នុងកម្មវិធី**Jitsi**បាន ដោយ**ជ្រើសយក *File* > *Add new account...* (*ឯកសារ* > *បន្ថែមគណនីថ្មី…*)** នៅក្នុងម៉ឺនុយ ហើយជ្រើសយក **Network**(**បណ្តាញកុំព្យូទ័រ**)ដែលសមស្រប (XMPP ឬ SIP អាស្រ័យទៅតាមប្រភេទគណនី)។


<a name="2.2.3"></a>
### ២.២.៣ របៀបបន្ថែមគណនី Facebook ###

**Facebook** មានការកំណត់ចំនួនពីរដែលលោកអ្នកអាចនឹងត្រូវការផ្លាស់ប្តូរ មុនពេលកម្មវិធី **Jitsi** អាចភ្ជាប់ Facebook Chat របស់លោកអ្នកបាន។

* **ឈ្មោះអ្នកប្រើប្រាស់របស់ Facebook** (**Facebook Username**)

**Facebook** តម្រូវឱ្យមានឈ្មោះអ្នកប្រើប្រាស់មួយ សម្រាប់ឱ្យ **Jitsi** ភ្ជាប់ទៅ Facebook chat។ អ្នកប្រើប្រាស់**Facebook**ជាច្រើន មានរួចជាស្រេចនូវឈ្មោះអ្នកប្រើប្រាស់មួយ ។ ដើម្បីពិនិត្យមើលឈ្មោះអ្នកប្រើប្រាស់របស់លោកអ្នក ត្រូវ**បើកចូល**គណនី **Facebook** របស់លោកអ្នក៖  នៅពេលលោកអ្នកបើកមើលថាមឡាញ(Timeline) ឬផេក(Page) របស់លោកអ្នក  ឈ្មោះអ្នកប្រើប្រាស់របស់លោកអ្នក គឺជាពាក្យដែលបង្ហាញក្នុងរបាអាសយដ្ឋាននៃកម្មវិធីបើកអ៊ីនធើរណែតរបស់លោកអ្នក នៅបន្ទាប់ពីពាក្យ*https://www.facebook.com/* ។  ឈ្មោះអ្នកប្រើប្រាស់របស់លោកអ្នក ក៏មាននៅក្នុងអាសយដ្ឋានអ៊ីមែល **Facebook**សម្រាប់គណនីផ្ទាល់ខ្លួនរបស់លោកអ្នកផងដែរ (ឧទា. username@facebook.com)។ លោកអ្នកអាចមើលឃើញឬផ្លាស់ប្តូរឈ្មោះអ្នកប្រើប្រាស់ ឬអាចទទួលបានឈ្មោះអ្នកប្រើប្រាស់មួយបាន ដោយចូលទៅកាន់ផ្នែក *Account Settings* > *General* របស់លោកអ្នក ឬដោយបើកទំព័រ [https://www.facebook.com/username](https://www.facebook.com/username)។ ដើម្បីកំណត់ឈ្មោះអ្នកប្រើប្រាស់  **Facebook**អាចនឹងសុំធ្វើការពិនិត្យផ្ទៀងផ្ទាត់គណនីរបស់លោកអ្នក ដោយ**Facebook**អាចនឹងផ្ញើសារSMSមួយទៅកាន់លេខទូរស័ព្ទចល័តមួយ ដែលលោកអ្នកចាំបាច់ត្រូវផ្តល់ទៅឱ្យ**Facebook**នៅក្នុងដំណើរការពិនិត្យផ្ទៀងផ្ទាត់នេះ។ សម្រាប់ព័ត៌មានលម្អិតបន្ថែម សូមមើល [សេចក្តីពន្យល់របស់ Facebook អំពីឈ្មោះអ្នកប្រើប្រាស់](https://www.facebook.com/help/329992603752372/)។

* **App Settings**

“វេទិកាកម្មវិធី” (“Application Platform”) របស់ **Facebook** ត្រូវតែបើក នៅមុនពេលកម្មវិធី **Jitsi** អាចភ្ជាប់ទៅកាន់ Facebook Chat។ សូមមើលផ្នែក *Account Settings > Apps* នៃ **Facebook** របស់លោកអ្នក ហើយពិនិត្យឱ្យឃើញថា មុខងារកំណត់សម្រាប់ *Apps you use* (*កម្មវិធីដែលលោកអ្នកប្រើ*) ត្រូវបាន*បើកដំណើរការ*។ ការធ្វើដូចនេះ គឺបើក“វេទិកាកម្មវិធី” សម្រាប់គណនីរបស់លោកអ្នក។

**សូមកត់សម្គាល់**ថា ការបើក“វេទិកាកម្មវិធី” **របស់ Facebook** គឺជាការបើកទិន្នន័យ**Facebook**របស់លោកអ្នកយ៉ាងច្រើនទៅអ្នកអភិវឌ្ឍកម្មវិធីដែលជាភាគីទីបី។ ទិន្នន័យនេះ មិនត្រឹមតែមានចំពោះកម្មវិធីនានាដែលលោកអ្នកប្រើនៅក្នុង**Facebook**ប៉ុណ្ណោះទេ ប៉ុន្តែមានចំពោះកម្មវិធីនានាដែលប្រើដោយមិត្តណាម្នាក់របស់លោកអ្នកនៅក្នុង**Facebook**ផងដែរ។ បន្ទាប់ពីបើក“វេទិកាកម្មវិធី” **របស់ Facebook**ហើយ  លោកអ្នកត្រូវប្រាកដថា បានពិនិត្យមើលការកំណត់នៅក្រោម "Apps others use"។ ការកំណត់នេះ អនុញ្ញាតឱ្យលោកអ្នកអាចលាក់បាំងព័ត៌មានផ្ទាល់ខ្លួនមួយចំនួនពីបណ្តាកម្មវិធីដែលប្រើដោយមិត្តរបស់លោកអ្នក។ គួរឱ្យសោកស្តាយ  **Facebook**មិនផ្តល់ការកំណត់ដែលអាចលាក់បាំងគ្រប់ព័ត៌មានផ្ទាល់ខ្លួនទាំងអស់ទេ។ ប្រភេទខ្លះនៃ      ព័ត៌មាន (ដូចជាបញ្ជីមិត្ត ភេទ ឬព័ត៌មានដែលលោកអ្នកផ្សាយជាសាធារណៈ) អាចមើលឃើញបាន នៅគ្រប់ពេលដែល(“វេទិកាកម្មវិធី”)**របស់ Facebook**ត្រូវបាន"បើក"។ វាអាស្រ័យលើលោកអ្នកក្នុងការកំណត់ថា តើនេះគឺជាការដូរដេញដែលអាចទទួលយកបានមួយនៃភាពឯកជនរបស់លោកអ្នកដែរឬទេ។

ឥឡូវនេះ លោកអ្នកត្រៀមខ្លួនបន្ថែមគណនី **Facebook** របស់លោកអ្នកទៅក្នុងកម្មវិធី **Jitsi**។ ដើម្បីធ្វើកិច្ចការនេះ ត្រូវអនុវត្តជំហានខាងក្រោមនេះ៖

**ជំហានទី ១**.  ពីម៉ឺនុយមេ **ជ្រើសយក *File > Add New Account...*( *ឯកសារ > បន្ថែមគណនីថ្មី…*)**
**ជំហានទី ២**.  ក្នុងផ្ទាំង Add New Account (បន្ថែមគណនីថ្មី), នៅក្នុងម៉ឺនុយទឹកធ្លាក់ **Network** (**បណ្តាញ**) ជ្រើសយក *Facebook*, **វាយបញ្ចូលឈ្មោះអ្នកប្រើប្រាស់និងពាក្យសម្ងាត់របស់លោកអ្នក** រួច**ចុចលើ "Add"**

![](/sbox/screen/jitsi-en/16.png)

*រូបភាព ១០ ៖ ឧទាហរណ៍អំពី ផ្ទាំង "Add new account..." ("បន្ថែមគណនីថ្មី…") សម្រាប់គណនី Facebook មួយ*



<a name="2.3"></a>
## ២.៣ របៀបផ្លាស់ប្តូរពាក្យសម្ងាត់សម្រាប់គណនី ដោយប្រើកម្មវិធី Jitsi ##

វាគឺជាសារធាតុសំខាន់នៃសុវត្ថិភាព ដែលត្រូវដឹងអំពីរបៀបផ្លាស់ប្តូរពាក្យសម្ងាត់សម្រាប់គណនីនីមួយៗ។ គណនីជាច្រើនក្នុងចំណោមគណនីដែលលោកអ្នកអាចប្រើជាមួយកម្មវិធី Jitsi ផ្តល់នូវរបៀបផ្លាស់ប្តូរពាក្យសម្ងាត់ ដែលជាផ្នែកមួយនៃការកំណត់មុខងាររបស់ពួកវា ដែលអាចចូលបានតាមអន្តរផ្ទៃមុខអ៊ីនធើរណែត។ ប៉ុន្តែ គណនី Jabber/XMPP និង SIP មួយចំនួន នឹងមិនមានអន្តរផ្ទៃមុខអ៊ីនធើរណែត ដើម្បីគ្រប់គ្រងពួកវាឡើយ។ លោកអ្នកអាចប្រើកម្មវិធី Jitsi ដើម្បីផ្លាស់ប្តូរពាក្យសម្ងាត់សម្រាប់គណនីទាំងនេះបាន ដោយអនុវត្តតាមជំហានខាងក្រោមនេះ៖

**ជំហានទី ១**. **ជ្រើសយក *Tools* > *Options*** (*ឧបករណ៍* > *ជម្រើស*) នៅក្នុងម៉ឺនុយ រួច**ជ្រើសយក** ស្លាកផ្ទាំង ***Accounts*** (***គណនី***)

![](/sbox/screen/jitsi-en/17.png)

*រូបភាព ១១ ៖ ផ្ទាំង Options (ជម្រើស) ដែលមានគណនីមួយត្រូវបានជ្រើសយក*

**ជំហានទី ២**. **ចុចលើប៊ូតុង *Edit*(*កែ*)** ដែលនៅខាងក្រោមបង្អស់ ដើម្បីបើកផ្ទាំងខាងក្រោមនេះ៖ 

![](/sbox/screen/jitsi-en/18.png)

*រូបភាព ១២ ៖ ផ្ទាំង Account Registration Wizard (ដំណើរការចុះឈ្មោះគណនី) ដែលមានប៊ូតុង Change account password (ផ្លាស់ប្តូរពាក្យសម្ងាត់គណនី) នៅខាងក្រោមបង្អស់*

**ជំហានទី ៣**. **ចុចលើ *Change account password*(*ផ្លាស់ប្តូរពាក្យសម្ងាត់គណនី*)** ដើម្បីបើកផ្ទាំង *Change account password* (*ផ្លាស់ប្តូរពាក្យសម្ងាត់គណនី*)៖

![](/sbox/screen/jitsi-en/19.png)

*រូបភាព ១៣ ៖ ផ្ទាំង Change account password (ផ្លាស់ប្តូរពាក្យសម្ងាត់គណនី)*

**ជំហានទី ៤**. ***វាយបញ្ចូលពាក្យសម្ងាត់ថ្មី* និង *វាយបញ្ចូលពាក្យសម្ងាត់ថ្មីម្តងទៀត*** បន្ទាប់មក **ចុចលើប៊ូតុង *OK*** ដើម្បីបិទផ្ទាំងនេះ។

**ជំហានទី ៥**. បិទផ្ទាំងដំណើរការចុះឈ្មោះគណនី។


<a name="2.4"></a>
## ២.៤ របៀបកំណត់មុខងារឱ្យកម្មវិធី Jitsi ដើម្បីលើកកម្ពស់កម្រិតសុវត្ថិភាពរបស់វា ##

<a name="2.4.1"></a>
### ២.៤.១ បិទចោលឬលុបចោលប្រវត្តិនៃការហៅឬសន្ទនា ###

តាមការកំណត់ស្រាប់  កម្មវិធី **Jitsi** រក្សាទុកព័ត៌មានអំពីការហៅចូល និងចេញជាសម្លេង/វីដេអូ និងប្រវត្តិនៃការសន្ទនាជាអក្សររបស់លោកអ្នក រួមទាំងគ្រប់សារដែលលោកអ្នកបានផ្ញើ និងទទួល។ លោកអ្នកអាចចូលស្តាប់/មើលការហៅជាសម្លេង/វីដេអូបាន ដោយ**ចុច**លើរូបសញ្ញានាឡិកាដែលមាននៅក្នុងផ្ទាំងមេរបស់កម្មវិធី Jitsi ៖ 

![](/sbox/screen/jitsi-en/20.png)

*រូបភាព ១៤ ៖ ផ្នែកខាងលើបង្អស់នៃផ្ទាំងមេរបស់កម្មវិធី Jitsi ដែលមានគូសបង្ហាញប៊ូតុងប្រវត្តិនៃការហៅ*

លោកអ្នកអាចមើលឃើញប្រវត្តិនៃការសន្ទនាជាអក្សរ ដោយ**ចុច**លើរូបសញ្ញាដូចឧបករណ៍វាស់ពេលវេលាសម័យបុរាណ(egg-timer) នៅក្នុងផ្ទាំងសន្ទនាជាអក្សរ ខណៈដែលកំពុងសន្ទនាជាមួយដៃគូសន្ទនា៖ 

![](/sbox/screen/jitsi-en/21.png)

*រូបភាព ១៥ ៖ ផ្ទាំងសន្ទនាដែលមានគូសបង្ហាញប៊ូតុងប្រវត្តិនៃការសន្ទនា*

ព័ត៌មាននេះ ត្រូវបានប្រមូលនិងរក្សាទុកនៅក្នុងថាសទិន្នន័យនៃកុំព្យូទ័ររបស់លោកអ្នក។ **គ្រប់សារជាអក្សរទាំងអស់ដែលលោកអ្នកផ្ញើ និងទទួល ត្រូវបានរក្សាទុកនៅក្នុងកុំព្យូទ័ររបស់លោកអ្នកក្នុងទម្រង់អក្សរបើកចំហ ទោះបីលោកអ្នកបានបម្លែងការសន្ទនាជាអក្សរនោះទៅជាទម្រង់សម្ងាត់ដោយប្រើ OTR ក៏ដោយ។** ព័ត៌មានដូចគ្នានេះ ត្រូវបានប្រមូល និងរក្សាទុកក្នុងថាសទិន្នន័យរបស់ដៃគូទំនាក់ទំនងដែលលោកអ្នកកំពុងប្រាស្រ័យទាក់ទងជាមួយ។ 
ដើម្បីបង្ការកម្មវិធី Jitsi មិនឱ្យប្រមូលព័ត៌មានទាំងនេះ (និងលុបចោលទិន្នន័យដែលបានប្រមូលរួច)  **លោកអ្នក និងដៃគូទំនាក់ទំនងរបស់លោកអ្នក គួរអនុវត្តជំហានខាងក្រោមនេះ**។

#### ដើម្បីបិទកុំឱ្យកម្មវិធី Jitsi ប្រមូលព័ត៌មាន៖ ####

**ជំហានទី ១**.  **ជ្រើសយក *Tools* > *Options* (*ឧបករណ៍* > *ជម្រើស*)** នៅក្នុងម៉ឺនុយ បន្ទាប់មក **ជ្រើសយក** ស្លាកផ្ទាំង ***General***(***ទូទៅ***) និង**លុបគំនូស** ជម្រើស ***Log chat history*** (***កត់ត្រាប្រវត្តិនៃការសន្ទនា***) ដូចបង្ហាញខាងក្រោមនេះ៖

![](/sbox/screen/jitsi-en/22.png)

*រូបភាព ១៦ ៖ ផ្ទាំង "Options" ("ជម្រើស"), ស្លាកផ្ទាំង "General" ("ទូទៅ") ដែលមានជម្រើស "Log chat history" ("កត់ត្រាប្រវត្តិនៃការសន្ទនា") ត្រូវបានលែងគូសជ្រើសយក*

**ជំហានទី ២**. នៅក្នុងផ្ទាំង *Options*("ជម្រើស") ជាដំបូង **ជ្រើសយកស្លាកផ្ទាំង *Advanced*** រួច **ជ្រើសយកផ្នែក *Logging*** បន្ទាប់មក **លែងគូសយកជម្រើស *Enable packet logging* (*បើកដំណើរការកត់ត្រាកញ្ចប់ទិន្នន័យ*)** ដូចដែលបង្ហាញខាងក្រោមនេះ៖  

![](/sbox/screen/jitsi-en/23.png)

*រូបភាព ១៧ ៖ ផ្ទាំង "Options" ("ជម្រើស"), ស្លាកផ្ទាំង "Advanced" , ផ្នែក "Logging" ដែលមានជម្រើស "Enable packet logging" ("បើកដំណើរការកត់ត្រាកញ្ចប់ទិន្នន័យ") ត្រូវបានលែងគូសជ្រើសយក*
ការផ្លាស់ប្តូរដែលលោកអ្នកធ្វើ នឹងមានប្រសិទ្ធភាពអនុវត្តន៍ បន្ទាប់ពីលោកអ្នក**ចាប់ផ្តើមដំណើរការកម្មវិធី Jitsi ឡើងវិញ**។

#### ដើម្បីលុបចោលព័ត៌មានអំពីការហៅនិងសារជាអក្សររបស់លោកអ្នកដែលត្រូវបានប្រមូលរួច៖ ####

**ជំហានទី ១**. **ចាកចេញ**ពីកម្មវិធី Jitsi។

**ជំហានទី ២**. លុបចោលថតឯកសារប្រវត្តិកត់ត្រាទាំងមូល *history_ver1.0* ពីថតឯកសារ *user profile* របស់កម្មវិធី **Jitsi**។ លោកអ្នកអាចលុបចោលថតឯកសាររងមួយរបស់ *history_ver1.0* ប្រសិនជាលោកអ្នកចង់លុបចោលតែផ្នែកមួយនៃប្រវត្តិនោះ។ ទីតាំងរបស់ថតឯកសារ *user profile* និង *log history* ប្រែប្រួលអាស្រ័យទៅតាមប្រព័ន្ធប្រតិបត្តិការ៖

* សម្រាប់ Windows XP និងសំណៅ Windows ចាស់ជាងនេះ ថតឯកសារនេះមានទីតាំងស្ថិតនៅក្នុង *C:\Documents and Settings\&lt;Windows login/user name&gt;\Application Data\Jitsi\history_ver1.0*
* សម្រាប់ Windows Vista, 7, 8, ថតឯកសារនេះមានទីតាំងស្ថិតនៅក្នុង *C:\Users\&lt;Windows login/user name&gt;\AppData\Roaming\Jitsi\history_ver1.0* (**សូមកត់សម្គាល់**ថា ថតឯកសារ "AppData" អាចត្រូវបានលាក់។ សូមមើល [របៀបមើលឃើញឯកសារលាក់](http://windows.microsoft.com/en-us/windows/show-hidden-files))។
* សម្រាប់ Mac OS X ៖ ពីគេហថតឯកសារ(home folder)របស់លោកអ្នក *~/Library/Application Support/Jitsi/history_ver1.0*
* Linux: ពីគេហថតឯកសារ(home folder)របស់លោកអ្នក *~/.jitsi/history_ver1.0* (**សូមកត់សម្គាល់**ថា ថតឯកសារ".jitsi" អាចនឹងត្រូវបានលាក់។ សូមមើល [របៀបមើលឃើញឯកសារលាក់នៅក្នុង Ubuntu](http://itsfoss.com/hide-folders-and-show-hidden-files-in-ubuntu-beginner-trick/))
សូមមើលជំពូកស្តីពី [របៀបបំផ្លាញព័ត៌មានរសើប](/km/chapter-6) សម្រាប់ព័ត៌មានបន្ថែម អំពីរបៀបលុបចោលព័ត៌មានដោយសុវត្ថិភាព។


<a name="2.4.2"></a>
### ២.៤.២ តម្រូវឱ្យមានសេវាផ្ញើសារឯកជន នៅពេលធ្វើការសន្ទនាជាអក្សរ ###

យើងខ្ញុំសូមណែនាំឱ្យលោកអ្នកកំណត់កម្មវិធី **Jitsi** ឱ្យទាមទារឱ្យមានការផ្ញើសារជាអក្សរដែលមានលក្ខណៈឯកជន និងទម្រង់សម្ងាត់ ដោយប្រើ[*មុខងារបម្លែងជាទម្រង់សម្ងាត់*](/km/glossary#encryption) [*OTR*](/km/glossary#OTR) នៅពេលដែលអាចធ្វើបាន។ ដើម្បីធ្វើកិច្ចការនេះ **ត្រូវជ្រើសយក *Tools* > *Options*(*ឧបករណ៍* > *ជម្រើស*)** នៅក្នុងម៉ឺនុយ បន្ទាប់មក **ជ្រើសយកស្លាកផ្ទាំង *Security* (*សុវត្ថិភាព*)**  បន្ទាប់មក **ជ្រើសយកស្លាកផ្ទាំងរង *Chat* (*សន្ទនា*)** និង **គូសយកជម្រើស *Require private messaging* (*តម្រូវឱ្យមានសេវាផ្ញើសារឯកជន*)** ដែលស្ថិតនៅខាងក្រោមបង្អស់នៃផ្ទាំង ដូចដែលបង្ហាញខាងក្រោមនេះ៖

![](/sbox/screen/jitsi-en/24.png)

*រូបភាព ១៨ ៖ ផ្ទាំង "Options" ("ជម្រើស"),  ស្លាកផ្ទាំង "Security" ("សុវត្ថិភាព"), ស្លាកផ្ទាំងរង "Chat" ("សន្ទនា") ដែលមានគូសបង្ហាញជម្រើស "Require private messaging" ("តម្រូវឱ្យមានសេវាផ្ញើសារឯកជន")*
<a name="2.4.3"></a>

### ២.៤.៣ ការពារពាក្យសម្ងាត់សម្រាប់គណនីរបស់លោកអ្នក ដោយប្រើពាក្យសម្ងាត់មេ ###

ជាការប្រសើបំផុត មិនត្រូវឱ្យកម្មវិធី Jitsi ចងចាំពាក្យសម្ងាត់បើកចូលគណនីរបស់លោកអ្នកឡើយ។ ប្រសិនបើលោកអ្នកសម្រេចផ្សេងពីនេះសម្រាប់ភាពងាយស្រួលប្រើប្រាស់  នោះអ្នកដែលមានសិទ្ធិប្រើកុំព្យូទ័ររបស់លោកអ្នក នឹងអាចបើកចូលក្នុងគណនីរបស់លោកអ្នកបាន ដោយការគ្រាន់តែបើកដំណើរការកម្មវិធី Jitsi ប៉ុណ្ណោះ។ គេនឹងអាចមើលឃើញពាក្យសម្ងាត់របស់លោកអ្នកនៅក្នុងផ្ទាំង *Options* (*ជម្រើស*) បានផងដែរ។ ដោយហេតុនេះហើយ  យើងខ្ញុំសូម**ណែនាំយ៉ាងមុតមាំ** ឱ្យលោកអ្នកការពារពាក្យសម្ងាត់បើកចូលគណនីរបស់លោកអ្នក ដោយប្រើ**ពាក្យសម្ងាត់មេ**ដែលរឹងមាំមួយ។ បន្ទាប់ពីលោកអ្នកបានបង្កើតពាក្យសម្ងាត់មេរួចហើយ កម្មវិធី Jitsi នឹងសួររកពាក្យសម្ងាត់មេនោះ នៅពេលចាប់ផ្តើមបើកកម្មវិធី។

**ជំហានទី ១**. **បើក** ផ្ទាំង *Options* (*ជម្រើស*) ដោយ **ជ្រើសយក *Tools* > *Options* (*ឧបករណ៍* > *ជម្រើស*)** នៅក្នុងម៉ឺនុយ រួច **ជ្រើសយកស្លាកផ្ទាំង *Security* ("សុវត្ថិភាព")** និងស្លាកផ្ទាំងរង ***Passwords*** (***ពាក្យសម្ងាត់***) បន្ទាប់មក **គូសយកជម្រើស *Use a master password* (*ប្រើពាក្យសម្ងាត់មេមួយ*)** ដើម្បីបើកផ្ទាំង ***Master Password*** (***ពាក្យសម្ងាត់មេ***)។

**ជំហានទី ២**. នៅក្នុងផ្ទាំងថ្មី  **វាយបញ្ចូលពាក្យសម្ងាត់របស់លោកអ្នក** ដូចបង្ហាញនៅក្នុងរូបភាពខាងក្រោមនេះ។ សម្រាប់ព័ត៌មានបន្ថែមអំពីរបៀបបង្កើតពាក្យសម្ងាត់រឹងមាំ សូមមើលជំពូកស្តីពី [***របៀបបង្កើតនិងថែរក្សាពាក្យសម្ងាត់សុវត្ថិភាព***](/km/chapter-3)។

![](/sbox/screen/jitsi-en/25.png)

*រូបភាព ១៩ ៖ ផ្ទាំង "Master Password" ("ពាក្យសម្ងាត់មេ")*

**ជំហានទី ៣**. **ចុចលើ *OK*** ដើម្បីបញ្ជាក់យល់ព្រមចំពោះពាក្យសម្ងាត់នេះ និងបើកផ្ទាំងថ្មីមួយដែលគួរតែសរសេរថា ***Master Password successfully set up*** (***ពាក្យសម្ងាត់មេត្រូវបានបង្កើតដោយជោគជ័យ***)។ **ចុចលើ "OK"** ដើម្បីបិទផ្ទាំងនេះ និងត្រឡប់មកផ្ទាំង *Options* (*ជម្រើស*) វិញ ដែលគួរតែដូចរូបភាពខាងក្រោមនេះ៖ 

![](/sbox/screen/jitsi-en/26.png)

*រូបភាព ២០ ៖ ផ្ទាំង "Options" ("ជម្រើស"),  ស្លាកផ្ទាំង "Security" ("សុវត្ថិភាព"), ស្លាកផ្ទាំងរង "Passwords" ("ពាក្យសម្ងាត់") ដែលមានគូសបង្ហាញជម្រើស "Use a master password" ("ប្រើពាក្យសម្ងាត់មេមួយ")*

**កំណត់សម្គាល់** ៖ ប៊ូតុង ***Change Master Password*** (***ផ្លាស់ប្តូរពាក្យសម្ងាត់មេ***) អាចឱ្យលោកអ្នកផ្លាស់ប្តូរពាក្យសម្ងាត់មេ ហើយ ប៊ូតុង ***Saved Passwords...*** (***ពាក្យសម្ងាត់ដែលបានថតទុក...***) អាចឱ្យលោកអ្នកចូលមើលបញ្ជីពាក្យសម្ងាត់ដែលចងចាំដោយកម្មវិធី Jitsi និងលុបចោលពួកវាប្រសិនបើលោកអ្នកត្រូវការ។




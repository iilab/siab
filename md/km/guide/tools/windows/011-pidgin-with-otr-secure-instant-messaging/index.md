

---

lang: km
community: guide
type: tools
legacy: True
child: False
os: windows
weight: 011
title: Pidgin with OTR - Secure Instant Messaging

---

**គេហទំព័រដើម** 

- **Pidgin**: [**www.pidgin.im**](http://www.pidgin.im)
- **OTR**: [**https://otr.cypherpunks.ca/**](https://otr.cypherpunks.ca/)

**សេចក្តីតម្រូវសម្រាប់កុំព្យូទ័រ**

- មានភ្ជាប់សេវាអ៊ីនធើរណែត
- គ្រប់សំណៅ Windows ទាំងអស់

**សំណៅដែលប្រើនៅក្នុងមគ្គុទ្ទេសក៍ណែនាំនេះ**

- Pidgin ២.១០.៩ 
- OTR ៤.០.០-១ 

**កាលបរិច្ឆេទ កែសម្រួលចុងក្រោយបំផុត របស់ជំពូកនេះ**

- សីហា ២០១៤

**អាជ្ញាប័ណ្ណ** 

- កម្មវិធីសេរីនិងបើកចំហ

**ឯកសារតម្រូវឱ្យអាន**

កូនសៀវភៅណែនាំ ជំពូក [**៧ ៖ របៀបរក្សាភាពឯកជន នៃទំនាក់ទំនងតាមអ៊ីនធើរណែតរបស់លោកអ្នក**](/chapter-7)

**អត្ថប្រយោជន៍ដែលលោកអ្នកនឹងទទួលបាន**៖  

- សមត្ថភាព ដើម្បីរៀបចំនិងគ្រប់គ្រងសេវាផ្ញើសាររហ័សភ្លាមៗដែលពេញនិយមបំផុតមួយចំនួន តាមរយៈកម្មវិធីទោលមួយ។ 
- សមត្ថភាព ដើម្បីមានវគ្គសន្ទនាដែលមានលក្ខណៈឯកជននិងត្រូវបានបញ្ជាក់អត្តសញ្ញាណ

**កម្មវិធីដែលអាចប្រើបានជាមួយ GNU Linux, Mac OS និង Microsoft Windows**៖

**កំណត់សម្គាល់ ៖** យើងខ្ញុំសូមណែនាំ [**Jitsi**](/km/jitsi) ជាកម្មវិធីសម្រាប់ជំនួសឱ្យកម្មវិធី **Pidgin**។ ដោយកម្មវិធី **Jitsi** អាចប្រើបានសម្រាប់ការសន្ទនាជាអក្សរដែលមានសុវត្ថិភាព(រួមទាំងជាមួយអ្នកប្រើប្រាស់កម្មវិធី Pidgin) លោកអ្នកក៏អាចប្រើវាដើម្បីមានទំនាក់ទំនងជាសម្លេងនិងវីដេអូជាមួយអ្នកប្រើប្រាស់កម្មវិធី Pidgin បានផងដែរ។ **Jitsi** មានសម្រាប់ **Microsoft Windows**, **GNU/Linux**, **Mac OS** និងប្រព័ន្ធប្រតិបត្តិការច្រើនជាងនេះទៀត។

ទាំង **Pidgin** និង **OTR** មានសម្រាប់ **Microsoft Windows** និង **GNU/Linux**។ កម្មវិធី **IM** ពហុពិធីការ (Multi-Protocol **IM** Program) មួយផ្សេងទៀតសម្រាប់ **Microsoft Windows** ដែលអាចប្រើបានជាមួយ **OTR** គឺ [**Miranda IM**](http://www.miranda-im.org/)។ សម្រាប់ **Mac OS** លោកអ្នកអាចប្រើ [**Adium**](http://adium.im/) ដែលជាកម្មវិធី **IM** ពហុពិធីការមួយអាចប្រើបានជាមួយមុខងារបន្ថែម**OTR**។

## ១.១ ការដែលលោកអ្នកគួរដឹងអំពីកម្មវិធីនេះ មុនពេលលោកអ្នកចាប់ផ្តើមប្រើវា ##

មុនពេលលោកអ្នកអាចចាប់ផ្តើមប្រើកម្មវិធី **Pidgin** លោកអ្នកត្រូវតែមានគណនី **IM** ដែលមានស្រាប់មួយ ដែលបន្ទាប់មកលោកអ្នកនឹងចុះឈ្មោះគណនីនោះទៅក្នុងកម្មវិធី **Pidgin**។ ឧទា. ប្រសិនបើលោកអ្នកមាន**គណនី Google**មួយ លោកអ្នកអាចប្រើ **GoogleTalk** ដែលជាសេវា **IM** របស់វា ជាមួយកម្មវិធី **Pidgin** បាន។ ព័ត៌មានលម្អិតសម្រាប់បើកចូលរបស់គណនី **IM** ដែលមានស្រាប់របស់លោកអ្នក ត្រូវបានប្រើដើម្បីចុះឈ្មោះ និងចូលទៅក្នុងគណនីរបស់លោកអ្នកតាមរយៈកម្មវិធី**Pidgin**។

 **កំណត់សម្គាល់**៖ គ្រប់អ្នកប្រើប្រាស់ទាំងអស់ ត្រូវបានលើកទឹកចិត្តឱ្យយល់ដឹងបានច្រើនបំផុតតាមដែលអាចធ្វើបាន អំពីគោលនយោបាយស្តីពីភាពឯកជន និងសុវត្ថិភាពរបស់**ក្រុមហ៊ុនផ្តល់គណនីផ្ញើសាររហ័សភ្លាមៗ**របស់ខ្លួន។

កម្មវិធី **Pidgin** អាចប្រើបានជាមួយសេវា **IM** ដូចតទៅ៖ [**AIM**](http://dashboard.aim.com/aim), [**Bonjour**](http://www.apple.com/support/bonjour/), [**Gadu-Gadu**](http://komunikator.gadu-gadu.pl/), [**Google Talk**](http://www.google.com/talk/), **Groupwise**, [**ICQ**](http://www.icq.com), **IRC**, [**MSN**](http://www.msn.com/), [**MXit**](http://www.mxit.com/), [**MySpaceIM**](http://www.myspace.com/guide/im), [**SILC**](http://silcnet.org/), **SIMPLE**, [**Sametime**](http://www.ibm.com/developerworks/downloads/ls/lst/), [**Yahoo!**](http://messenger.yahoo.com/), **Zephyr** និង កម្មវិធី **IM** ដែលដំណើរការពិធីការផ្ញើសារ **XMPP**។

កម្មវិធី **Pidgin** មិនអនុញ្ញាតឱ្យមានទំនាក់ទំនងរវាងសេវា **IM** ផ្សេងគ្នាឡើយ។ ឧទា. ប្រសិនបើលោកអ្នកកំពុងប្រើកម្មវិធី **Pidgin** ដើម្បីចូលប្រើគណនី **Google Talk** របស់លោកអ្នក នោះលោកអ្នកនឹងមិនអាចសន្ទនាជាមួយមិត្តដែលប្រើគណនី **ICQ** ឡើយ។

ប៉ុន្តែ កម្មវិធី **Pidgin** អាចត្រូវបានកំណត់មុខងារឱ្យគ្រប់គ្រងគណនីច្រើន ដោយផ្អែកលើពិធីការផ្ញើសារដែលអាចប្រើជាមួយគ្នាបាន ពោលគឺ លោកអ្នកអាចនឹងប្រើក្នុងពេលដំណាលគ្នានូវគណនី **Gmail** និងគណនី **ICQ**  និងអាចសន្ទនាជាមួយដៃគូសន្ទនាច្រើនដោយប្រើសេវាជាក់លាក់ទាំងនេះ*មួយណាក៏បាន* (ដែលអាចប្រើបានជាមួយកម្មវិធី **Pidgin**)។

សេវាផ្ញើសារ **Off-the-Record** (**OTR**) គឺជាមុខងារបន្ថែមមួយដែលត្រូវបានអភិវឌ្ឍយ៉ាងជាក់លាក់សម្រាប់កម្មវិធី **Pidgin**។  វាផ្តល់លក្ខណៈពិសេសផ្នែកភាពឯកជននិងសុវត្ថិភាពដូចខាងក្រោម៖  

- **Authentication** (**មុខងារបញ្ជាក់អត្តសញ្ញាណ**)៖ លោកអ្នកត្រូវបានធានាថា ដៃគូសន្ទនាគឺអ្នកដែលលោកអ្នកចង់សន្ទនាជាមួយពិតប្រាកដ។
- **Deniability** (**មុខងារភាពអាចបដិសេធបាន**)៖ បន្ទាប់ពីវគ្គសន្ទនាត្រូវបានបញ្ចប់ សារនានាមិនអាចត្រូវបានកំណត់      អត្តសញ្ញាណបានថា មានប្រភពដើមចេញមកពីលោកអ្នក  ឬពីដៃគូសន្ទនារបស់លោកអ្នកឡើយ។
- **Encryption** (**មុខងារបម្លែងជាទម្រង់សម្ងាត់**)៖ គ្មាននរណាម្នាក់ផ្សេងទៀតអាចមានសិទ្ធិចូលមើល និងអានសាររបស់លោកអ្នកបានឡើយ។
- **Perfect Forward Security** (**សុវត្ថិភាពបញ្ជូនបន្តល្អឥតខ្ចោះ**)៖ ប្រសិនបើភាគីទីបីបានទទួលកូនសោឯកជនរបស់លោកអ្នក គ្មានវគ្គសន្ទនាពីមុនណាមួយត្រូវបានធ្វើឱ្យខូចខាតឡើយ។

**កំណត់សម្គាល់**៖ កម្មវិធី **Pidgin** ត្រូវបានបញ្ចូលមុនមុខងារបន្ថែម **OTR**។



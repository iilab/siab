

---

lang: km
community: guide
type: tools
legacy: True
child: True
os: windows
weight: 3
depth: 3
title: How to Encrypt and Decrypt Text and Files

---

បញ្ជីនៃផ្នែកដែលមាននៅក្នុងទំព័រនេះ៖

- [**៤.០ របៀបបម្លែងជាទម្រង់សម្ងាត់នៃសារជាអក្សរ ដោយប្រើកម្មវិធី gpg4usb**](#4.0)
- [**៤.១ របៀបស្រាយទម្រង់សម្ងាត់របស់សារជាអក្សរ ដោយប្រើកម្មវិធី gpg4usb**](#4.1)
- [**៤.២ របៀបបម្លែងឯកសារជាទម្រង់សម្ងាត់ ដោយប្រើកម្មវិធី gpg4usb**](#4.2)
- [**៤.៣ របៀបស្រាយទម្រង់សម្ងាត់របស់ឯកសារ ដោយប្រើកម្មវិធី gpg4usb**](#4.3)

<a name="4.0"></a>
## ៤.០ របៀបបម្លែងជាទម្រង់សម្ងាត់នៃសារជាអក្សរ ដោយប្រើកម្មវិធី gpg4usb ##

នៅក្នុងឧទាហរណ៍ដែលមាននៅខាងក្រោមនេះ តេរេនស៍នឹងបម្លែងអ៊ីមែលមួយជាទម្រង់សម្ងាត់ សម្រាប់សាលីម៉ាដែលជាមិត្តរបស់គាត់ ដោយប្រើជំហានអនុវត្តន៍ខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/gpg4usb-en-1/03.png) ដើម្បីបើកផ្ទាំងមេរបស់កម្មវិធី **gpg4usb**។

**ជំហានទី ២**. **សរសេរ**សាររបស់លោកអ្នក ដូចបង្ហាញនៅក្នុងឧទាហរណ៍ខាងក្រោមនេះ៖

![](/sbox/screen/gpg4usb-en-1/19.png)

*រូបភាព ១ ៖ ផ្ទាំងមេរបស់កម្មវិធី gpg4usb ដែលបង្ហាញសារឧទាហរណ៍មួយ*

**ជំហានទី ៣**. **គូសយក**ប្រអប់គូសដែលទាក់ទងជាមួយអ្នកទទួលគោលដៅ នៃអ៊ីមែលរបស់លោកអ្នក ដូចខាងក្រោមនេះ៖

![](/sbox/screen/gpg4usb-en-1/20.png)

*រូបភាព ២ ៖ ផ្ទាំងមេរបស់កម្មវិធី gpg4usb ដែលបង្ហាញអ្នកទទួលគោលដៅ*

**កំណត់សម្គាល់ ៖** លោកអ្នកអាចបម្លែងសារមួយជាទម្រង់សម្ងាត់ផ្ញើទៅឱ្យអ្នកទទួលលើសពីមួយបាន  ដោយគ្រាន់តែគូសយកប្រអប់គូសពាក់ព័ន្ធរបស់ពួកគេនៅក្នុងផ្ទាំងរង *Encrypt for:* (*បម្លែងទម្រង់សម្ងាត់សម្រាប់៖*) ប៉ុណ្ណោះ។ ជាមួយគ្នានេះផងដែរ វាអាចមានសារៈសំខាន់ផងដែរ​ក្នុងការបម្លែងសារនេះជាទម្រង់សម្ងាត់រួចផ្ញើទៅឱ្យខ្លួនឯង ដើម្បីឱ្យលោកអ្នកអាចអានបាននាពេលក្រោយនូវអ្វីដែលលោកអ្នកបានផ្ញើ។

**ជំហានទី ៤**. **ចុច**លើ ![](/sbox/screen/gpg4usb-en-1/21.png) ឬ **ជ្រើសយក Encrypt** ពីម៉ឺនុយ **Crypt** ដើម្បីបម្លែងសាររបស់លោកអ្នកជាទម្រង់សម្ងាត់ ដូចខាងក្រោមនេះ៖

![](/sbox/screen/gpg4usb-en-1/22.png)

*រូបភាព ៣ ៖ ផ្ទាំងមេរបស់កម្មវិធី gpg4usb ដែលបង្ហាញឧទាហរណ៍អំពីសារដែលមានទម្រង់សម្ងាត់*

**ជំហានទី ៥**. **ចុច**លើ ![](/sbox/screen/gpg4usb-en-1/23.png) ដើម្បីជ្រើសយកខ្លឹមសារសារទាំងមូលដែលមានទម្រង់សម្ងាត់នេះ បន្ទាប់មក **ចុច**លើ ![](/sbox/screen/gpg4usb-en-1/24.png) ដើម្បីថតចម្លងសារនេះដាក់ទៅក្នុង Clipboard។

**កំណត់សម្គាល់** ៖ តាមរបៀបផ្សេងពីនេះ លោកអ្នកអាចប្រើប៊ូតុងបំព្រួញនៃក្តារវាយអក្សរ(short-cut keys)ដែលទាក់ទងនឹងជម្រើសនីមួយៗនៅក្នុងម៉ឺនុយ ដែលនៅក្នុងករណីនេះ **Ctrl + E** នឹងបម្លែងសារនេះជាទម្រង់សម្ងាត់, **Ctrl + A** នឹងជ្រើសយកខ្លឹមសារសារទាំងមូលដែលមានទម្រង់សម្ងាត់នេះ, **Ctrl + C** នឹងចម្លងសារនេះដាក់ទៅក្នុង Clipboard។

**ជំហានទី ៦**. **បើក**គណនីអ៊ីមែលរបស់លោកអ្នក បន្ទាប់មក **បើក**ទំព័រសារទទេមួយ បន្ទាប់មកទៀត **Paste**សារនេះ ដើម្បីឱ្យដូចរូបភាពខាងក្រោមនេះ៖

![](/sbox/screen/gpg4usb-en-1/25.png)

*រូបភាព ៤ ៖ ឧទាហរណ៍អំពី សារមួយដែលត្រូវបានបម្លែងជាទម្រង់សម្ងាត់នៅក្នុងកម្មវិធី gpg4usb និង ដែលត្រូវបាន Paste ចូលទៅក្នុងអ៊ីមែលគណនី Gmail មួយ*

**កំណត់សម្គាល់** ៖ ទម្រង់ **Rich Text Formats** (**RTF**) អាចធ្វើឱ្យខូចទម្រង់សម្ងាត់របស់សារ ដែលដោយហេតុនេះហើយ លោកអ្នកគួរតែសរសេរសាររបស់លោកអ្នកជាទម្រង់អក្សរធម្មតា។ ដើម្បីបម្លែងទម្រង់ **RTF** ទៅជាទម្រង់អក្សរធម្មតានៅក្នុង **Gmail**  លោកអ្នកគ្រាន់តែ**ចុច**លើ *More Options* (*ជម្រើសបន្ថែម*)  បន្ទាប់មក **ជ្រើសយក**  *Plain Text Mode*  (*ទម្រង់អក្សរធម្មតា*) ដែលបង្ហាញនៅជើងផ្ទាំងសារ ដូចបង្ហាញនៅក្នុងរូបភាពខាងក្រោមនេះ៖

 ![](/sbox/screen/gpg4usb-en-1/26.png)

*រូបភាព ៥ ៖ ផ្ទាំង Gmail Format Options (ជម្រើសទម្រង់ Gmail)*

<a name="4.1"></a>
## ៤.១ របៀបស្រាយទម្រង់សម្ងាត់របស់សារជាអក្សរ ដោយប្រើកម្មវិធី gpg4usb ##

ដើម្បីស្រាយទម្រង់សម្ងាត់អ៊ីមែល ដែលមានទម្រង់សម្ងាត់មួយ ត្រូវអនុវត្តជំហានខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/gpg4usb-en-1/03.png) ដើម្បីបើកកម្មវិធី **gpg4usb**។

**ជំហានទី ២**. **បើក**គណនីអ៊ីមែលរបស់លោកអ្នក បន្ទាប់មក **បើក**សារនេះ។

**ជំហានទី ៣**. **ជ្រើសរើស**, **ថតចម្លង** និង **Paste** សារដែលមានទម្រង់សម្ងាត់នេះ ទៅក្នុងផ្ទាំងមេរបស់កម្មវិធី **gpg4usb** ស្លាកផ្ទាំង *untitled1.txt* ដូចខាងក្រោមនេះ៖

![](/sbox/screen/gpg4usb-en-1/27.png)

*រូបភាព ៦ ៖ ផ្ទាំងមេរបស់កម្មវិធី gpg4usb ដែលបង្ហាញសារមួយសម្រាប់ធ្វើការស្រាយទម្រង់សម្ងាត់*

**កំណត់សម្គាល់** ៖ ប្រសិនបើអត្ថបទដែលមានទម្រង់សម្ងាត់ លេចមកដោយមានការចុះបន្ទាត់ពីរដង ដូចបង្ហាញនៅក្នុង *រូបភាព ៧* ខាងក្រោមនេះ  កម្មវិធី **gpg4usb** អាចនឹងមិនអាចស្រាយទម្រង់សម្ងាត់របស់វាបានដោយស្វ័យប្រវត្តិបានទេ។ ដើម្បីលុបចោលការចុះបន្ទាត់ពីរដងទាំងនេះ  ត្រូវ**ចុច**លើ ![](/sbox/screen/gpg4usb-en-1/27b.png) (ឬ **ជ្រើសយក** *Remove double Linebreaks* (*លុបចោលការចុះបន្ទាត់ពីរដង*) ពីម៉ឺនុយ **Edit**) ដើម្បីលុបចោលពួកវា បន្ទាប់មក បន្តដំណើរការស្រាយទម្រង់សម្ងាត់នៅ **ជំហានទី ៤**។

![](/sbox/screen/gpg4usb-en-1/28.png)

*រូបភាព ៧ ៖ ផ្ទាំងមេរបស់កម្មវិធី gpg4usb បង្ហាញសារសម្រាប់ការស្រាយទម្រង់សម្ងាត់ ដែលមានការចុះបន្ទាត់ពីរដង*

**ជំហានទី ៤**. **ចុច**លើ ![](/sbox/screen/gpg4usb-en-1/29.png) បន្ទាប់មក វាយបញ្ចូលពាក្យសម្ងាត់ដែលលោកអ្នកបានកំណត់នៅពេលបង្កើតគូកូនសោរ ដូចបង្ហាញនៅក្នុងផ្ទាំងខាងក្រោមនេះ៖

![](/sbox/screen/gpg4usb-en-1/30.png)

*រូបភាព ៨ ៖ ផ្ទាំង Enter Password (វាយបញ្ចូលពាក្យសម្ងាត់)*

**ជំហានទី ៥**. **ចុច**លើ *OK* ដើម្បីបើកផ្ទាំងមេរបស់កម្មវិធី **gpg4usb** ដូច *រូបភាព ២* ខាងលើ។

<a name="4.2"></a>
## ៤.២ របៀបបម្លែងឯកសារជាទម្រង់សម្ងាត់ ដោយប្រើកម្មវិធី gpg4usb ##

ដំណើរការបម្លែងឯកសារជាទម្រង់សម្ងាត់ គឺស្រដៀងគ្នានឹងដំណើរការបម្លែងសារអក្សរជាទម្រង់សម្ងាត់។ នៅក្នុងឧទាហរណ៍ខាងក្រោមនេះ សាលីម៉ានឹងបម្លែងឯកសារមួយជាទម្រង់សម្ងាត់សម្រាប់តេរេនស៍ ដោយប្រើជំហានអនុវត្តន៍ខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/gpg4usb-en-1/03.png) ដើម្បីបើកកម្មវិធី **gpg4usb**។

**ជំហានទី ២**. **ចុច**លើ ![](/sbox/screen/gpg4usb-en-1/31.png) និង *Encrypt File* (*បម្លែងឯកសារជាទម្រង់សម្ងាត់*) ដើម្បីបើកផ្ទាំងខាងក្រោមនេះ៖

![](/sbox/screen/gpg4usb-en-1/32.png)

*រូបភាព ៩ ៖ ផ្ទាំង Encrypt File (បម្លែងឯកសារជាទម្រង់សម្ងាត់)*

បញ្ជីស្ក្រូល(scroll list)(ដែលគូសបង្ហាញដោយចតុកោណកែងពណ៌ខ្មៅ) នៅក្នុង ផ្ទាំង *Encrypt File* (*បម្លែងឯកសារទម្រង់សម្ងាត់*) អាចឱ្យលោកអ្នកជ្រើសយកគណនីអ៊ីមែល  និងកូនសោរពាក់ព័ន្ធដែលលោកអ្នកនឹងប្រើ ដើម្បីបម្លែងសារមួយទម្រង់សម្ងាត់ផ្ញើទៅឱ្យអ៊ីមែលនោះ។

**ជំហានទី ៣**. **ចុច**លើ ![](/sbox/screen/gpg4usb-en-1/33.png) ដែលនៅក្បែរប្រអប់អក្សរ *Input* ដើម្បីបើកផ្ទាំងខាងក្រោមនេះ៖

![](/sbox/screen/gpg4usb-en-1/34.png)

*រូបភាព ១០ ៖ ផ្ទាំង Open File (បើកឯកសារ)*

**ជំហានទី ៤**. **ចុច**លើ ![](/sbox/screen/gpg4usb-en-1/35.png) ដើម្បីភ្ជាប់ឯកសារដែលត្រូវបម្លែងជាទម្រង់សម្ងាត់ និងត្រឡប់ទៅកាន់ផ្ទាំង *Encrypt* (*បម្លែងទម្រង់សម្ងាត់*) វិញ ដូចខាងក្រោមនេះ៖

![](/sbox/screen/gpg4usb-en-1/36.png)

*រូបភាព ១១ ៖ ផ្ទាំង Encrypt File (បម្លែងឯកសារជាទម្រង់សម្ងាត់) បង្ហាញឯកសារដែលត្រូវបានកំណត់ ដើម្បីធ្វើការបម្លែងជាទម្រង់សម្ងាត់*

**ជំហានទី ៥**. **ចុច**លើ *OK* ដើម្បីបើកផ្ទាំងខាងក្រោមនេះ៖

![](/sbox/screen/gpg4usb-en-1/38.png)

*រូបភាព ១២ ៖ ផ្ទាំង Done (បានធ្វើរួចរាល់)*

ផ្ទាំង *Done* (*បញ្ជាក់ថាបានធ្វើរួចរាល់*) បង្ហាញលោកអ្នក អំពីទីកន្លែងដែលឯកសារថ្មីដែលមានទម្រង់សម្ងាត់កំពុងស្ថិតនៅ។ ឯកសារមានទម្រង់សម្ងាត់មួយ អាចសម្គាល់បានផងដែរ ដោយកន្ទុយពាក្យសម្គាល់ប្រភេទឯកសារ *.asc* ឧទា. *Meeting Minutes.doc.asc*។ 

**ជំហានទី ៦**. **ចុច**លើ *OK* ដើម្បីបញ្ចប់ដំណើរការបម្លែងឯកសារជាទម្រង់សម្ងាត់។

**កំណត់សម្គាល់** ៖ លោកអ្នកអាចបម្លែងជាទម្រង់សម្ងាត់នូវសារជាអក្សរ ដែលលោកអ្នកអាចនឹងផ្ញើជាមួយឯកសារដែលមានទម្រង់សម្ងាត់ បានដោយដាច់ពីគ្នា ។

**ជំហានទី ៧**. ដោយប្រើគណនីអ៊ីមែលរបស់លោកអ្នក  ត្រូវ**បើកចូល**ទៅទីតាំងដែលកំណត់ជាក់លាក់នៅក្នុងផ្ទាំង *Done* (*រូបភាព ១២*) បន្ទាប់មក ភ្ជាប់ឯកសារដែលមានទម្រង់សម្ងាត់នេះជាមួយអ៊ីមែលរបស់លោកអ្នក (ដូចដែលលោកអ្នកភ្ជាប់ឯកសារប្រភេទផ្សេងទៀតដែរ)។

**ចំណុចសំខាន់** ៖ ត្រូវកត់សម្គាល់ថា ឈ្មោះរបស់ឯកសារនេះ**មិនត្រូវបានបម្លែងជាទម្រង់សម្ងាត់ទេ**។ ត្រូវប្រាកដថា ឈ្មោះនេះ មិនលាតត្រដាងព័ត៌មានសំខាន់ណាមួយឡើយ! មិនត្រូវភ្លេចថា សំណៅឯកសារធម្មតា(មិនមានទម្រង់សម្ងាត់) កំពុងបន្តមាននៅក្នុងថាសទិន្នន័យកុំព្យូទ័ររបស់លោកអ្នកនៅឡើយ។

<a name="4.3"></a>
## ៤.៣ របៀបស្រាយទម្រង់សម្ងាត់របស់ឯកសារ ដោយប្រើកម្មវិធី gpg4usb ##

នៅក្នុងឧទាហរណ៍ខាងក្រោមនេះ តេរេនស៍នឹងស្រាយទម្រង់សម្ងាត់របស់ឯកសារដែលសាលីម៉ាបានផ្ញើឱ្យគាត់ ដោយប្រើជំហានខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/gpg4usb-en-1/03.png) ដើម្បីបើកកម្មវិធី **gpg4usb**។

**ជំហានទី ២**. **បើក**គណនីអ៊ីមែលរបស់លោកអ្នក បន្ទាប់មក **បើក**សារនោះ និង**ដោនឡូត**ឯកសារភ្ជាប់។

**កំណត់សម្គាល់** ៖ ប្រសិនបើដៃគូឆ្លងឆ្លើយរបស់លោកអ្នកបានផ្ញើសារមួយដែលនាំមក ជាមួយនូវឯកសារទម្រង់សម្ងាត់ លោកអ្នកអាចស្រាយទម្រង់សម្ងាត់របស់សារនោះ ដោយប្រើវិធីសាស្ត្រដែលមានគូសបង្ហាញនៅក្នុងផ្នែក [**៤.១ របៀបស្រាយទម្រង់សម្ងាត់របស់សារជាអក្សរ ដោយប្រើកម្មវិធី gpg4usb**](/km/gpg4usb-encryptdecrypt#4.1)។

**ជំហានទី ៣**. នៅក្នុងផ្ទាំងមេរបស់កម្មវិធី **gpg4usb** (ដូចបង្ហាញនៅក្នុង *រូបភាព ១* ខាងលើ)  **ចុច**លើ ![](/sbox/screen/gpg4usb-en-1/31.png)  ពេលនោះ ផ្ទាំង **Decrypt File** (**ស្រាយទម្រង់សម្ងាត់របស់ឯកសារ**) លេចមកដូច *រូបភាព ១៣* ខាងក្រោមនេះ។  

**ជំហានទី ៤**. **ចុច**លើ ![](/sbox/screen/gpg4usb-en-1/33.png) ដែលនៅក្បែរប្រអប់អក្សរ *Input* ដើម្បីបើកទៅទីតាំងរបស់ឯកសារទម្រង់សម្ងាត់ដែលបានដោនឡូត ដូចខាងក្រោមនេះ៖

![](/sbox/screen/gpg4usb-en-1/37.png) 

*រូបភាព ១៣ ៖ ផ្ទាំង Decrypt File (ស្រាយទម្រង់សម្ងាត់របស់ឯកសារ) ដែលបង្ហាញអាសយដ្ឋានទីតាំងឯកសារដែលមានទម្រង់សម្ងាត់*

**ជំហានទី ៥**. **ចុច**លើ *OK* ដើម្បីបើកផ្ទាំងខាងក្រោមនេះ៖

![](/sbox/screen/gpg4usb-en-1/39.png) 

*រូបភាព ១៤ ៖ ផ្ទាំង Done (បញ្ជាក់ថាបានធ្វើរួចរាល់) ដែលបង្ហាញអាសយដ្ឋានទីតាំងឯកសារ ដែលត្រូវបានស្រាយទម្រង់សម្ងាត់*

**ចំណុចសំខាន់** ៖ ប្រសិនបើលោកអ្នកកំពុងធ្វើការក្នុងហាងអ៊ីនធើរណែតឬកន្លែងធ្វើការ  មនុស្សផ្សេងទៀតអាចនឹងមានសិទ្ធិចូលប្រើសំណៅឯកសារដែលស្រាយទម្រង់សម្ងាត់ហើយនោះ។ ដោយហេតុនេះហើយ លោកអ្នកគួរតែថតចម្លងឯកសារ *.asc* ទៅក្នុង USB ឬថាសទិន្នន័យចល័តរបស់លោកអ្នក ហើយយកវាទៅជាមួយលោកអ្នក ដើម្បីឱ្យលោកអ្នកអាចស្រាយទម្រង់សម្ងាត់របស់វានៅក្នុងដែនភាពឯកជននៃផ្ទះរបស់លោកអ្នក។



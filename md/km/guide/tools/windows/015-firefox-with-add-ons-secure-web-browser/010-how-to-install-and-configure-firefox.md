

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install and Configure Firefox

---

បញ្ជីផ្នែកដែលមាននៅក្នុងទំព័រនេះ៖

- [**២.០ អំពីកម្មវិធី Firefox**](#2.0)
- [**២.១ របៀបបញ្ចូលកម្មវិធី Firefox**](#2.1)
- [**២.២ របៀបកំណត់មុខងារឱ្យជម្រើសដែលមានក្នុងផ្ទាំង General (ទូទៅ)**](#2.2)
- [**២.៣ របៀបកំណត់មុខងារឱ្យជម្រើសដែលមានក្នុងផ្ទាំង Privacy (ភាពឯកជន)**](#2.3)
- [**២.៤ របៀបកំណត់មុខងារឱ្យជម្រើសដែលមានក្នុងផ្ទាំង Security (សុវត្ថិភាព)**](#2.4)
- [**២.៥ របៀបកំណត់មុខងារឱ្យជម្រើសដែលមានក្នុងផ្ទាំង Advanced (កម្រិតខ្ពស់)**](#2.5)

-------

<a name="2.0"></a>
## ២.០ អំពីកម្មវិធី Firefox  ##
**Firefox** មានការកំណត់មុខងារដែលងាយស្រួលប្រើជាច្រើន សម្រាប់ការពារភាពឯកជននិងសុវត្ថិភាពរបស់លោកអ្នក នៅរៀងរាល់ពេលដែលលោកអ្នកចូលប្រើអ៊ីនធើរណែត។ កម្រិតភាពញឹកញាប់ដែលលោកអ្នកត្រូវតែកំណត់មុខងារទាំងនេះ គឺអាស្រ័យទៅលើស្ថានភាពជាក់លាក់របស់លោកអ្នក៖ 

- ប្រសិនបើលោកអ្នកកំពុងប្រើកុំព្យូទ័រផ្ទាល់ខ្លួនរបស់លោកអ្នក ហើយលោកអ្នកមិនអនុញ្ញាតឱ្យអ្នកដទៃប្រើកុំព្យូទ័រនេះដើម្បីបើក អ៊ីនធើរណែត  នោះលោកអ្នកចាំបាច់ត្រូវកំណត់មុខងារទាំងនេះតែមួយដងប៉ុណ្ណោះ។

- បើលោកអ្នកនៅក្នុងកន្លែងសាធារណៈ ឬកន្លែងធ្វើការ លោកអ្នកត្រូវតែកំណត់មុខងារទាំងនេះសាឡើងវិញ សម្រាប់ការប្រើប្រាស់ផ្ទាល់ខ្លួនរបស់លោកអ្នក។

**កំណត់សម្គាល់** ៖ លោកអ្នកអាចប្រើសំណៅយកតាមខ្លួនបាននៃកម្មវិធី **Firefox** នៅក្នុងអង្គចងចាំ USB របស់លោកអ្នកបានផងដែរ។ ចំណុចនេះ អាចឱ្យលោកអ្នកកំណត់មុខងាររបស់កម្មវិធី **Firefox** ទៅតាមតម្រូវការរបស់លោកអ្នក ហើយលោកអ្នកអាចប្រើសំណៅកម្មវិធីនេះនៅក្នុងកុំព្យូទ័រសាធារណៈណាមួយក៏បាន។ សម្រាប់ព័ត៌មានបន្ថែមអំពីសំណៅយកតាមខ្លួនបាននៃ កម្មវិធី **Firefox** សូមមើល [**Mozilla Firefox, Portable Edition**](/km/firefox_portable)។

<a name="2.1"></a>
## ២.១ របៀបបញ្ចូលកម្មវិធី Firefox ##

ការបញ្ចូលកម្មវិធី **Firefox** គឺជាដំណើរការមួយដែលមានលក្ខណៈសាមញ្ញ និងមិនស្មុគស្មាញ។ ដើម្បីចាប់ផ្តើមបញ្ចូលកម្មវិធី **Firefox** ត្រូវអនុវត្តជំហានខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/firefox-en-1/01.png); ផ្ទាំង *Open File - Security Warning* (*បើកឯកសារ - ការព្រមានអំពីសុវត្ថិភាព*) អាចនឹងលេចមក។ ប្រសិនបើវាលេចមក ត្រូវ**ចុច**លើ ![](/sbox/screen/firefox-en-1/02.png) ដើម្បីបើករបាស្ថានភាពរីកចម្រើន *Extracting* (*កំពុងទាញយកឯកសារ*)។ 

*ពីរបីស្របក់ក្រោយមក ផ្ទាំង Welcome to the Firefox Setup Wizard (ស្វាគមន៍មកកាន់ដំណើរការបញ្ចូលកម្មវិធី Firefox) នឹងលេចមក។* 

**ជំហានទី ១**. **អនុវត្តតាម** ជំហានដែលមាននៅក្នុងដំណើរការបញ្ចូលកម្មវិធី និងគ្រាន់តែទទួលយល់ព្រមតាមជម្រើស និងការកំណត់មុខងារដែលមានស្រាប់។

**កំណត់សម្គាល់** ៖ លោកអ្នកមិនត្រូវផ្លាស់ប្តូរជម្រើស និងការកំណត់មុខងារដែលមានស្រាប់ឡើយ លុះត្រាតែលោកអ្នកដឹងច្បាស់អំពីអ្វីដែលលោកអ្នកកំពុងធ្វើ និងមូលហេតុដែលលោកអ្នកកំពុងធ្វើ។

<a name="2.2"></a>
## ២.២ របៀបកំណត់មុខងារឱ្យជម្រើសដែលមានក្នុងផ្ទាំង General (ទូទៅ) ##

ដើម្បីចាប់ផ្តើមកំណត់មុខងារឱ្យកម្មវិធី **Firefox**  ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក Tools > Options (ឧបករណ៍ > ជម្រើស)** នៅក្នុងរបាម៉ឺនុយរបស់កម្មវិធី **Firefox** ដូចខាងក្រោមនេះ៖ 

![](/sbox/screen/firefox-en-1/03.png)

*រូបភាព ១ ៖ ម៉ឺនុយ Tools (ឧបករណ៍) ដែលមានជម្រើស Options (ជម្រើស) ត្រូវបានជ្រើសយក* 

*វានឹងបើកផ្ទាំង Options (ជម្រើស) ដូចខាងក្រោមនេះ៖*

![](/sbox/screen/firefox-en-1/04.png)

*រូបភាព ២ ៖ ផ្ទាំង Options (ជម្រើស) ដែលបង្ហាញផ្ទាំងរង General (ទូទៅ)*

**ដំបូន្មាន** ៖ **ចុច**លើ ![](/sbox/screen/firefox-en-1/05.png) ប្រសិនបើផ្ទាំងរង *General* (*ទូទៅ*) មិនបង្ហាញដោយស្វ័យ  ប្រវត្តដូចបង្ហាញនៅក្នុង *រូបភាព ២* ខាងលើ។ 

ផ្ទាំងរង *General* (*ទូទៅ*) អាចឱ្យលោកអ្នកកំណត់មុខងារមូលដ្ឋានពីរបីឱ្យកម្មវិធី **Firefox** ដែលក្នុងចំណោមនោះ មានគេហទំព័រអាទិភាពរបស់លោកអ្នក និងទីតាំងថតឯកសារ *Downloads* របស់លោកអ្នក។

ការកំណត់ដែលមានស្រាប់សម្រាប់ម៉ឺនុយទម្លាក់ *When Firefox starts* (*នៅពេល Firefox ចាប់ផ្តើម*)  គឺ *Show my home page* (*បង្ហាញគេហទំព័ររបស់ខ្ញុំ*)  ហើយគេហទំព័រដែលមានស្រាប់ គឺ *Mozilla Firefox Start Page* (*ទំព័រចាប់ផ្តើមរបស់ Mozilla Firefox*)។

**ដំបូន្មាន** ៖ **ចុច**លើ ![](/sbox/screen/firefox-en-1/06.png) ដើម្បីកំណត់ទំព័រមួយផ្សេងទៀតដែលលោកអ្នកដឹងថាអាចទុកចិត្តបាន ដើម្បីធ្វើជាគេហទំព័ររបស់លោកអ្នកដោយស្វ័យប្រវត្ត។

<a name="2.3"></a>
## ២.៣ របៀបកំណត់មុខងារឱ្យជម្រើស ដែលមានក្នុងផ្ទាំង Privacy (ភាពឯកជន) ##

ផ្ទាំងរង *Privacy* (*ភាពឯកជន*) អាចឱ្យលោកអ្នកគ្រប់គ្រងជម្រើសនៃភាពឯកជន និងសុវត្ថិភាពសម្រាប់កម្មវិធីបើកអ៊ីនធើរណែតនេះ។ 

**ជំហានទី ១**. **ចុច**លើ ![](/sbox/screen/firefox-en-1/07.png) ដើម្បីបើកផ្ទាំងខាងក្រោមនេះ

![](/sbox/screen/firefox-en-1/08.png)

*រូបភាព ៣ ៖ ផ្ទាំង Options (ជម្រើស) ដែលបង្ហាញ ផ្ទាំងរង Privacy (ភាពឯកជន)*

ផ្ទាំងរង *Privacy* (*ភាពឯកជន*) ត្រូវបានចែកចេញជាបីផ្នែក៖ ផ្នែក *Tracking* (*តាមដាន*), ផ្នែក *History* (*ប្រវត្តិ*) និង ផ្នែក *Location bar* (*របាទីតាំង*)។

- **ផ្នែក Tracking (តាមដាន)**

ផ្នែក *Tracking* (*តាមដាន*) អាចឱ្យលោកអ្នកកំណត់ថា តើលោកអ្នកចង់ឱ្យសកម្មភាព និងឥរិយាបថលើអ៊ីនធើរណែតរបស់លោកអ្នក ត្រូវបានត្រួតពិនិត្យ ឬតាមដានដោយភាគីទីបី (ឧទា. ក្រុមហ៊ុនផ្សាយពាណិជ្ជកម្ម សេវាវិភាគ ឬអ្នកសិក្សាស្រាវជ្រាវទីផ្សារជាដើម) ដែរឬទេ។ លើកដំបូងដែលកម្មវិធី **Firefox** ត្រូវបានបញ្ចូល  ការកំណត់ដែលមានស្រាប់គឺ *Do not tell sites anything about my preferences* (*កុំប្រាប់គេហទំព័រអ៊ីនធើរណែតអំពីចំណង់ចំណូលចិត្តរបស់ខ្ញុំ*) ហើយការកំណត់នេះត្រូវតែផ្លាស់ប្តូរ។ ការជ្រើសយកជម្រើស *Tell sites I do not want to be tracked* (*ប្រាប់គេហទំព័រអ៊ីនធើរណែតថា ខ្ញុំមិនចង់ឱ្យតាមដានទេ*) នឹងជូនដំណឹងទៅក្រុមហ៊ុន និងអង្គភាពដែលចូលរួមថា លោកអ្នកមិនចង់ឱ្យពួកគេតាមដានលោកអ្នកឡើយ។

**កំណត់សម្គាល់** ៖ ជម្រើស *Do not track* (*មិនតាមដាន*) គឺផ្អែកទៅលើប្រព័ន្ធភាពស្មោះត្រង់មួយ និងមានលក្ខណៈស្ម័គ្រចិត្ត។ ដោយហេតុនេះហើយ គេហទំព័រមួយៗមិនត្រូវបានបង្ខិតបង្ខំតាមផ្លូវច្បាប់ និងបច្ចេកទេសឡើយ នៅក្នុងការគោរពចំពោះការស្នើសុំទាំងនេះ។ ទោះបីអង្គភាពដែលគួរគោរព និងទទួលខុសត្រូវមានចំនួនកាន់តែច្រើន គឺជាអ្នកចូលរួមក៏ដោយ  ជម្រើស *Do Not Track* (*មិនតាមដាន*) ត្រូវតែបំពេញបន្ថែមដោយមុខងារបន្ថែម(add-ons)ឬផ្នែកកម្មវិធីបន្ថែម(plugins)ផ្សេងទៀត ដែលសំដៅផលប្រយោជន៍ពាណិជ្ជកម្ម ឬអាក្រក់យ៉ាងមានប្រសិទ្ធភាពចំពោះ។ ការជ្រើសយកជម្រើសនេះ កាត់បន្ថយហានិភ័យនៃការទទួលបានការផ្សាយពាណិជ្ជកម្មអនឡាញដែលអាចបង្កអន្តរាយធ្ងន់ធ្ងរ។ សម្រាប់ព័ត៌មានបន្ថែមអំពី មុខងារបន្ថែមរបស់កម្មវិធី **Firefox** សូមមើល [**មុខងារបន្ថែមផ្សេងទៀតរបស់កម្មវិធី Firefox ដែលមានប្រយោជន៍**](/km/firefox_others)។  

![](/sbox/screen/firefox-en-1/09.png)

*រូបភាព ៤ ៖ ផ្នែក Tracking (តាមដាន)*

**ជំហានទី ១**. **គូសយក** ជម្រើស *Tell sites I do not want to be tracked* (*ប្រាប់គេហទំព័រអ៊ីនធើរណែតថា ខ្ញុំមិនចង់ឱ្យតាមដានទេ*) (ដូចបង្ហាញនៅក្នុង *រូបភាព ៤* ខាងលើ) ដើម្បីឱ្យអ្នកចូលរួមទាំងនោះគោរពភាពឯកជន និងសុវត្ថិភាពរបស់លោកអ្នក។ 

- **ផ្នែក History (ប្រវត្តិ)**

ផ្នែក *History* (*ប្រវត្តិ*) អាចឱ្យលោកអ្នកគ្រប់គ្រង'ប្រវត្តិ'នៃការប្រើប្រាស់កម្មវិធី **Firefox** របស់លោកអ្នក  ពោលគឺ បញ្ជីនៃគេហទំព័រផ្សេងៗទាំងអស់ដែលលោកអ្នកបានបើកមើលគិតចាប់ពីពេលដែលលោកអ្នកចាប់ផ្តើមប្រើកម្មវិធី **Firefox**។ ជម្រើស *Firefox will:* (*Firefox នឹង ៖*) ដែលមានស្រាប់ គឺ *Remember history* (*ចងចាំប្រវត្តិ*) ហើយជម្រើសនេះត្រូវតែផ្លាស់ប្តូរ ដើម្បីការពារភាពឯកជន និងសុវត្ថិភាពអ៊ីនធើរណែតរបស់លោកអ្នក។

ដើម្បីលុបចោលស្លាកស្នាមនៃប្រវត្តិបើកទំព័រអ៊ីនធើរណែតរបស់លោកអ្នក ត្រូវអនុវត្តជំហានខាងក្រោមនេះ៖

**ជំហានទី ១**. **បើក**បញ្ជីទម្លាក់ *Firefox will:* (*Firefox នឹង ៖*) ហើយ **ជ្រើសយក** ជម្រើស *Never remember history* (*កុំចងចាំប្រវត្តិ*) ដូចបង្ហាញនៅក្នុង *រូបភាព ៣*។

**ជំហានទី ២**. **ចុច**លើ ![](/sbox/screen/firefox-en-1/10.png) ដើម្បីបើកផ្ទាំងខាងក្រោមនេះ៖

![](/sbox/screen/firefox-en-1/11.png)

*រូបភាព ៥ ៖ ផ្ទាំង Clear All History (សម្អាតប្រវត្តិទាំងអស់)*

**ជំហានទី ៣**. **ជ្រើសយក**គ្រប់ប្រអប់គូសទាំងអស់ ហើយ **ចុច**លើ ![](/sbox/screen/firefox-en-1/12.png) ដើម្បីសម្អាតចេញពី **Firefox** នូវទិន្នន័យដែលកំពុងបើកបង្ហាញជាសក្តានុពលទាំងអស់  និងត្រឡប់ទៅកាន់ផ្ទាំងរង *Privacy* (*ភាពឯកជន*) វិញ ។ 

- **ផ្នែក Location Bar (របារទីតាំង)**

ផ្នែក Location Bar (របារទីតាំង) ប្រើប្រាស់អាសយដ្ឋាន ឃុកឃី(Cookies)និងទិន្នន័យបណ្តោះអាសន្នដែលបានពីគេហទំព័រដៅទុក(bookmarked web sites)ផ្សេងទៀត និងប្រវត្តិអ៊ីនធើរណែត ដើម្បីបង្ហាញឬស្នើផ្តល់នូវអាសយដ្ឋាននៅក្នុងរបាអាសយដ្ឋានទំព័រអ៊ីនធើរណែត (**Universal Resource Locator**) (**URL**)សម្រាប់ភាពងាយស្រួលរបស់លោកអ្នក ក្នុងការបើកទំព័រ          អ៊ីនធើរណែត។ ជម្រើស *When using the location bar, suggest:* (*នៅពេលប្រើប្រាស់របាទីតាំង សូមស្នើ៖*) ដែលមានស្រាប់  គឺ *History and Bookmarks* (*ប្រវត្តិ និង ទិន្នន័យដៅទុក*) ហើយជម្រើសនេះត្រូវតែផ្លាស់ប្តូរ ដើម្បីការពារភាពឯកជន និងសុវត្ថិភាពអ៊ីនធើរណែតរបស់លោកអ្នក។

ដើម្បីលុបចោលស្លាកស្នាមនៃទម្លាប់ និងប្រវត្តិបើកទំព័រអ៊ីនធើរណែតរបស់លោកអ្នក ត្រូវអនុវត្តជំហានខាងក្រោមនេះ ៖

**ជំហានទី ១**. **បើក**បញ្ជីទឹកធ្លាក់ *When using the location bar, suggest* (*នៅពេលប្រើរបាទីតាំង សូមស្នើ៖*) បន្ទាប់មក **ជ្រើសយក** ជម្រើស **Nothing** (**គ្មានអ្វីទាំងអស់**) ដូចបង្ហាញនៅក្នុង *រូបភាព ៦* ខាងក្រោមនេះ និង *រូបភាព ៣* ខាងលើ៖

![](/sbox/screen/firefox-en-1/13.png)

*រូបភាព ៦ ៖ របាទីតាំង (Location Bar) ដែលបង្ហាញជម្រើស Nothing (គ្មានអ្វីទាំងអស់)*

**ជំហានទី ២**. **ចុច**លើ ![](/sbox/screen/firefox-en-1/14.png) ដើម្បីបញ្ជាក់អំពីការកំណត់របស់លោកអ្នក និងចាកចេញពីផ្ទាំង *Options* (*ជម្រើស*)។ 

**កំណត់សម្គាល់** ៖ សម្រាប់វិធីសាស្ត្រដែលមានសុវត្ថិភាព និងហ្មត់ចត់ជាងនេះចំពោះការលុបចោលទិន្នន័យបណ្តោះអាសន្ន សូមមើលជំពូកកម្មវិធី [**CCleaner**](/km/ccleaner_main)។

<a name="2.4"></a>
## ២.៤ របៀបកំណត់មុខងារឱ្យជម្រើសដែលមានក្នុងផ្ទាំង Security (សុវត្ថិភាព) ##

ផ្ទាំងរង *Security* (*សុវត្ថិភាព*) ត្រូវបានចែកចេញជាពីរផ្នែក៖ ផ្នែកទីមួយ ទាក់ទងទៅនឹងសកម្មភាពគំរាមកំហែងធ្ងន់ធ្ងរពីប្រភពខាងក្រៅ និង ផ្នែកទីពីរឬផ្នែក*Passwords* (*ពាក្យសម្ងាត់*) ទាក់ទងទៅនឹងការគ្រប់គ្រងពាក្យសម្ងាត់។

**កំណត់សម្គាល់**៖ សម្រាប់ព័ត៌មានបន្ថែមអំពីការរក្សាទុកពាក្យសម្ងាត់ សូមមើលជំពូកកម្មវិធី  [**KeePass**](/km/keepass_main)។

**ជំហានទី ១**. **ជ្រើសយក Tools > Options (ឧបករណ៍ > ជម្រើស)** នៅក្នុងរបារម៉ឺនុយ **Firefox** ដើម្បីបើកផ្ទាំង *Options* (*ជម្រើស*)  បន្ទាប់មក **ចុច**លើស្លាកផ្ទាំង *Security* (*សុវត្ថិភាព*) ដើម្បីបើកផ្ទាំងខាងក្រោមនេះ ៖

![](/sbox/screen/firefox-en-1/15.png)

*រូបភាព ៧ ៖ ផ្ទាំង Options (ជម្រើស) ដែលបង្ហាញផ្ទាំងរង Security (សុវត្ថិភាព)*

**ជំហានទី ២**. **ទទួលយក**ការកំណត់ដែលមានស្រាប់នៅក្នុងផ្នែកទីមួយ។ 

- **ផ្នែក Passwords (ពាក្យសម្ងាត់)**

ផ្នែក *Passwords* (*ពាក្យសម្ងាត់*) អាចឱ្យលោកអ្នកគ្រប់គ្រងពាក្យសម្ងាត់របស់លោកអ្នក។ ជម្រើស *Remember passwords for sites* (*ចងចាំពាក្យសម្ងាត់សម្រាប់គេហទំព័រ*) ដែលមានស្រាប់ ត្រូវបានបើកដំណើរការ នៅពេលលោកអ្នកបញ្ចូលនិងដំណើរការកម្មវិធី **Firefox** លើកដំបូង  ហើយជម្រើសនេះត្រូវតែបិទចោលដើម្បីធានាភាពឯកជន និងសុវត្ថិភាពនៃពាក្យសម្ងាត់របស់លោកអ្នក។ យើងខ្ញុំសូមណែនាំឱ្យរក្សាទុកពាក្យសម្ងាត់នៅក្នុងកម្មវិធី [**KeePass**](/km/keepass_main)។

**ជំហានទី ៣**. **ចុច**លើ ![](/sbox/screen/firefox-en-1/14.png) ដើម្បីបញ្ចប់ការកំណត់មុខងារនៅក្នុងផ្ទាំងរង *Security* (*សុវត្ថិភាព*) នៅក្នុងផ្ទាំង *Options* (*ជម្រើស*)។

<a name="2.5"></a>
## ២.៥ របៀបកំណត់មុខងារឱ្យជម្រើសដែលមានក្នុងផ្ទាំង Advanced (កម្រិតខ្ពស់) ##

ស្លាកផ្ទាំង *Advanced* ត្រូវបានរចនាឡើងដោយគិតគូរដល់អ្នកប្រើប្រាស់កម្មវិធី **Firefox** ដែលមាន **កម្រិតខ្ពស់** ឬ **កម្រិតមានបទពិសោធន៍**។ ប៉ុន្តែ អ្នកប្រើប្រាស់*គ្រប់*កម្រិត នឹងទទួលបានប្រយោជន៍ពីការបើកដំណើរការជម្រើសខាងក្រោមនេះ នៅក្នុងស្លាកផ្ទាំង *General* (*ទូទៅ*)។ 

- ជម្រើស *Warn me when websites try to redirect or reload the page* (*ប្រាប់ខ្ញុំឱ្យដឹង នៅពេលមានគេហទំព័រព្យាយាមផ្លាស់ប្តូរទិសដៅ ឬបើកទំព័រអ៊ីនធើរណែតម្តងទៀត*) អាចឱ្យកម្មវិធី **Firefox** រារាំងគេហទំព័រអ៊ីនធើរណែតមិនឱ្យបង្វែរលោកអ្នកដោយស្វ័យប្រវត្តទៅកាន់ទំព័រមួយផ្សេងទៀត ឬមិនឱ្យផ្ទុកខ្លួនវាម្តងទៀតដោយគ្មានការយល់ព្រម ឬដឹងឮរបស់លោកអ្នក។

 ![](/sbox/screen/firefox-en-1/16.png)

*រូបភាព ៨ ៖ ជម្រើសក្នុងផ្នាំងរង Advanced (កម្រិតខ្ពស់) ដែលបង្ហាញស្លាកផ្ទាំង General (ទូទៅ) ដែលកំណត់មុខងារស្រាប់*

**ជំហានទី ១**. **គូសយក** ជម្រើស *Warn me when websites try to redirect or reload the page* (*ប្រាប់ខ្ញុំឱ្យដឹង នៅពេលមានគេហទំព័រព្យាយាមផ្លាស់រទិសដៅ ឬបើកទំព័រអ៊ីនធើរណែតម្តងទៀត*) ដូចបង្ហាញនៅក្នុង *រូបភាព ៨* ខាងលើ។

**ជំហានទី ២**. **ចុច**លើ ![](/sbox/screen/firefox-en-1/14.png) ដើម្បីអនុវត្តការផ្លាស់ប្តូរទាំងនេះ  និងចាកចេញពីស្លាកផ្ទាំង *Advanced*។

សូមអបអរសាទរ!  ឥឡូវនេះ កម្មវិធី **Firefox** ត្រូវបានកំណត់ឱ្យបើកអ៊ីនធើរណែតក្នុងលក្ខណៈឯកជន និងមានសុវត្ថិភាព។



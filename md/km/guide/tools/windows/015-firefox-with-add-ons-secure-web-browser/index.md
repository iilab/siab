

---

lang: km
community: guide
type: tools
legacy: True
child: False
os: windows
weight: 015
title: Firefox with add-ons - Secure Web Browser

---

**គេហទំព័រមុខ**

- [**www.mozilla.com/firefox**](http://www.mozilla.com/firefox/)

**សេចក្តីតម្រូវសម្រាប់កុំព្យូទ័រ**

- គ្រប់សំណៅ Windows ទាំងអស់

**សំណៅកម្មវិធីដែលប្រើ នៅក្នុងមគ្គុទ្ទេសក៍ណែនាំនេះ**

- Firefox 24.0 
- NoScript 2.6.8.1
- HTTPS Everywhere 3.4.1
- Adblock Plus 2.3
- Better Privacy 1.68
- Beef Taco 1.3.7

**កាលបរិច្ឆេទកែសម្រួល ចុងក្រោយបំផុតរបស់ជំពូកនេះ**

- កញ្ញា ២០១៣

**អាជ្ញាប័ណ្ណ**

- កម្មវិធីសេរីនិងបើកចំហ

**កម្រិត៖** ១. កម្រិតដំបូង, **២. កម្រិតមធ្យម**, ៣. កម្រិតលើមធ្យម, ៤. កម្រិតមានបទពិសោធន៍, ៥. កម្រិតខ្ពស់

**ពេលវេលាដែលតម្រូវ ដើម្បីអាចចាប់ផ្តើមប្រើកម្មវិធីទាំងនេះបាន**៖ ២០ - ៣០ នាទី

**អត្ថប្រយោជន៍ដែលលោកអ្នកនឹងទទួលបាន**៖ 

- កម្មវិធីបើកអ៊ីនធើរណែតមួយដែលមានស្ថេរភាព និងសុវត្ថិភាព ហើយមុខងារពិសេសរបស់វាអាចលើកកម្ពស់បាន ដោយមុខងារបន្ថែមផ្សេងៗជាច្រើន
- សមត្ថភាព ដើម្បីការពារខ្លួនលោកអ្នកពីកម្មវិធី ដែលអាចបង្កអន្តរាយជាសក្តានុពល និងពីគេហទំព័រអាក្រក់
- សមត្ថភាព ដើម្បីលុបចោលស្លាកស្នាមនៃវគ្គបើកទំព័រអ៊ីនធើរណែត(browsing sessions) របស់លោកអ្នកចេញពីកុំព្យូទ័រ 

**កម្មវិធីដែលអាចប្រើបានជាមួយ GNU Linux, Mac OS និង Microsoft Windows ៖**

កម្មវិធីបើកអ៊ីនធើរណែត **Mozilla Firefox** មានសម្រាប់ប្រើជាមួយ **GNU Linux**, **Mac OS**, **Microsoft Windows** និងប្រព័ន្ធប្រតិបត្តិការផ្សេងទៀត។ ការគ្រប់គ្រងទំព័រអ៊ីនធើរណែតដែលធានាសុវត្ថិភាព គឺមាន*លក្ខណៈសំខាន់*ដាច់ខាត ព្រោះទំព័រអ៊ីនធើរណែតគឺជាប្រភពចម្លងម៉ាលវែរទូទៅបំផុត។ ដោយហេតុនេះហើយ យើងខ្ញុំសូមណែនាំយ៉ាងមុតមាំឱ្យលោកអ្នកប្រើកម្មវិធី **Mozilla Firefox** និងមុខងារបន្ថែមដែលកំណត់សម្រាប់គោលបំណងនេះ។ អត្ថប្រយោជន៍ផ្នែកសុវត្ថិភាពដែលមាននៅក្នុង   កម្មវិធី **Firefox** (ដែលមានកម្មវិធីមួយអាចប្រើបានជាមួយប្រព័ន្ធប្រតិបត្តិការច្រើន និងមានលក្ខណៈសេរីនិងបើកចំហ) រឹតតែមានសារៈសំខាន់ថែមទៀត នៅពេលប្រៀបធៀបជាមួយកម្មវិធីបើកអ៊ីនធើរណែតប្រភេទដូចវាផ្សេងទៀត ដូចជាកម្មវិធី **Internet Explorer** ជាដើម។ ប៉ុន្តែ ប្រសិនបើលោកអ្នកចង់ប្រើកម្មវិធីមួយក្រៅពីកម្មវិធី **Mozilla Firefox**  យើងខ្ញុំសូមណែនាំកម្មវិធីជំនួសដែលមានសម្រាប់ **GNU Linux**, **Mac OS** និង **Microsoft Windows** ដូចខាងក្រោមនេះ៖

- [**Google Chrome**](http://www.google.com/chrome/)
- [**Opera**](http://www.opera.com/)

## ១.១ ការដែលលោកអ្នកគួរដឹងអំពីកម្មវិធីនេះ មុនពេលលោកអ្នកចាប់ផ្តើមប្រើវា ##

នៅក្នុងជំពូកនេះ លោកអ្នកត្រូវបានសន្មតថាបានដឹងរួចហើយអំពីរបៀបប្រើកម្មវិធីបើកអ៊ីនធើរណែតមួយ។ ជំពូកនេះ នឹងមិនពន្យល់អំពីរបៀបប្រើមុខងាររបស់កម្មវិធី **Mozilla Firefox** ទេ។ គោលបំណងរបស់ជំពូកនេះ គឺដើម្បីពន្យល់អំពីមុខងារបន្ថែមមួយចំនួនដែលអាចនឹងធ្វើឱ្យការប្រើកម្មវិធីនេះកាន់តែមានសុវត្ថិភាពថែមទៀត។ 

- **Mozilla Firefox Add-ons** (**មុខងារបន្ថែមសម្រាប់ Mozilla Firefox**) (ត្រូវបានហៅផងដែរថា 'extensions') គឺជាកម្មវិធីតូចៗដែលបន្ថែមលក្ខណៈពិសេសថ្មីឬពង្រីកមុខងារដែលមានស្រាប់របស់កម្មវិធី **Firefox**។

- **Mozilla Firefox Plugins** (**បំណែកកម្មវិធីបន្ថែមសម្រាប់ Mozilla Firefox**)គឺជាសមាសធាតុកម្មវិធីតូចៗ ដែលជាធម្មតាត្រូវបានរចនាដោយភាគីទីបី ដើម្បីធ្វើឱ្យកម្មវិធីរបស់ខ្លួនអាចប្រើនៅក្នុងកម្មវិធី **Firefox** បាន។ 

នៅក្នុងជំពូកនេះ លោកអ្នកនឹងដឹងអំពីរបៀបដោនឡូត បញ្ចូល និងប្រើ **Mozilla Add-ons** ខាងក្រោមនេះ ដើម្បីបង្កើននូវ     ភាពឯកជន សុវត្ថិភាព និងសន្តិសុខ នៃកម្មវិធី**Firefox**របស់លោកអ្នក និងបង្កើនបទពិសោធន៍ប្រើប្រាស់អ៊ីនធើរណែតរបស់លោកអ្នក។

មុខងារបន្ថែម **NoScript** មានបរិយាយដាច់ដោយឡែក នៅក្នុងផ្នែក [**៤.០ អំពី NoScript**](/km/firefox_noscript)។ មុខងារបន្ថែមផ្សេងទៀត មានបរិយាយនៅក្នុង [**មុខងារបន្ថែមផ្សេងទៀតរបស់កម្មវិធី Firefox ដែលមានប្រយោជន៍**](/km/firefox_others)។

**ចំណុចសំខាន់** ៖ ភាគច្រើនលើសលុបនៃការឆ្លងម៉ាលវែរ និងស្ប៉ាយវែរ មានប្រភពដើមចេញពីទំព័រអ៊ីនធើរណែត។ ដូច្នេះ គឺជាការសំខាន់ណាស់ដែលលោកអ្នកត្រូវគិតពិចារណាជានិច្ចថា តើការបើកអាសយដ្ឋានអ៊ីនធើរណែតមួយមានសុវត្ថិភាពដែរឬទេ ជាពិសេស នៅពេលលោកអ្នកបានទទួលអាសយដ្ឋានអ៊ីនធើរណែតនោះតាមរយៈអ៊ីមែល។ មុនពេលលោកអ្នកសម្រេចបើកទំព័រ     អ៊ីនធើរណែតមួយ  យើងខ្ញុំសូមណែនាំឱ្យលោកអ្នកធ្វើការស្គែនអាសយដ្ឋានអ៊ីនធើរណែតនោះជាមុនសិន ដោយប្រើគេហទំព័រស្គែនដូចខាងក្រោមនេះ៖

- [**www.virustotal.com**](http://www.virustotal.com/)
- [**www.onlinelinkscan.com**](http://onlinelinkscan.com/)
- [**www.phishtank.com**](http://www.phishtank.com/index.php)

លោកអ្នកអាចពិនិត្យមើលកេរ្តិ៍ឈ្មោះរបស់គេហទំព័រមួយបានផងដែរ ដោយប្រើគេហទំព័រស្គែនដែលមានរាយឈ្មោះខាងក្រោមនេះ៖

- [**http://safeweb.norton.com**](http://safeweb.norton.com/)
- [**www.urlvoid.com**](http://www.urlvoid.com/)



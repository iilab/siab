

---

lang: km
community: guide
type: tools
legacy: True
child: True
os: windows
weight: 5
depth: 3
title: Portable TrueCrypt

---

## ៦.១ ភាពខុសគ្នារវាងសំណៅកម្មវិធី Installed TrueCrypt (សំណៅកម្មវិធី TrueCrypt ដែលបញ្ចូលក្នុងកុំព្យូទ័រ)  និង Portable TrueCrypt (TrueCrypt ដែលអាចយកតាមខ្លួនបាន) ##

ប្រសិនបើកម្មវិធីដែលអាចយកតាមខ្លួនបាន មិនត្រូវបានបញ្ចូលនៅក្នុងកុំព្យូទ័រមូលដ្ឋានមួយទេនោះ អត្ថិភាពនិងការប្រើកម្មវិធីទាំងនោះអាចនៅតែមិនត្រូវបានរកឃើញ។ ប៉ុន្តែ ត្រូវចាំថា ឧបករណ៍ផ្ទុកទិន្នន័យខាងក្រៅ ឬអង្គចងចាំUSB និងកម្មវិធីដែលអាចយកតាមខ្លួនបានរបស់លោកអ្នក គឺត្រូវមានសុវត្ថិភាពដូចជាកុំព្យូទ័រដែលលោកអ្នកកំពុងប្រើដែរ ហើយពួកវាអាចប្រឈមនឹងការឆ្លងអេដវែរ ម៉ាលវែរ ស្ប៉ាយវែរ និងមេរោគដូចគ្នា។

ដូចជាកម្មវិធីអាចយកតាមខ្លួនបានជាច្រើនដែលលើកឡើងនៅក្នុងជំពូកនេះដែរ កម្មវិធី **Portable TrueCrypt** អនុញ្ញាតឱ្យលោកអ្នកអាចប្រើកម្មវិធីបម្លែងឯកសារជាទម្រង់សម្ងាត់ដែលរឹងមាំ និងងាយស្រួលប្រើ ដោយមិនឱ្យគេអាចរកឃើញបាន។       ការមានកម្មវិធី**Portable TrueCrypt**នៅក្នុងឧបករណ៍ផ្ទុកទិន្នន័យចល័ត ឬអង្គចងចាំUSB អាចឱ្យលោកអ្នកប្រើវាចេញពីកុំព្យូទ័រផ្សេងៗបាន។

មានភាពខុសគ្នាខ្លះៗ រវាងសំណៅ installed និងសំណៅ portable នៃកម្មវិធី **Portable TrueCrypt**។ ចំណុចខុសគ្នាជាចម្បងមួយ គឺកម្មវិធី **Portable TrueCrypt** មិនអនុញ្ញាតឱ្យមានការបម្លែងថាសទាំងមូល ឬថាសប្រព័ន្ធប្រតិបត្តិការជាទម្រង់សម្ងាត់   ទេ។

សូមមើល [ព័ត៌មានបន្ថែមអំពីភាពខុសគ្នារវាង **TrueCrypt** និង **Portable TrueCrypt**](http://andryou.com/truecrypt/docs/truecrypt-portable.php).

## ៦.២ ការដោនឡូត ការទាញយក និងការប្រើប្រាស់កម្មវិធី Portable TrueCrypt ##

**កំណត់សម្គាល់**៖ ថតឯកសារដែលត្រូវទាញយកកម្មវិធី **Portable TrueCrypt** ទៅដាក់ ត្រូវតែបង្កើតតាមរបៀបមិនស្វ័យ   ប្រវត្តនៅក្នុងឧបករណ៍ផ្ទុកទិន្នន័យចល័ត អង្គចងចាំUSB ឬថាសកុំព្យូទ័រ នៅមុនដំណើរការទាញយកនេះ។

**ជំហានទី ១**. **បើកចូល** ទីតាំងដែលបានជ្រើសរើស ដែលលោកអ្នកចង់ទាញយកកម្មវិធី **Portable TrueCrypt** ទៅដាក់ បន្ទាប់មក **ចុចម៉ោសខាងស្តាំ**ដើម្បីបើកម៉ឺនុយពាក់ព័ន្ធរបស់វា។

**ជំហានទី ២**. **ជ្រើសយក** ជម្រើស *New* ដើម្បីបើកថតឯកសាររងរបស់វា ហើយ**ជ្រើសយក** ជម្រើសម៉ឺនុយរង *Folder* (*ថតឯកសារ*) ដូចបង្ហាញនៅក្នុង *រូបភាព ១* ខាងក្រោមនេះ៖

![](/sbox/screen/truecryptportable-en/01.png)

*រូបភាព ១ ៖ ថតឯកសារ និងថតឯកសាររងរបស់ Windows Explorer*

**ជំហានទី ៣**. **វាយបញ្ចូល**ឈ្មោះរបស់ថតឯកសារ។

**កំណត់សម្គាល់**៖ លោកអ្នកអាចដាក់ឈ្មោះមិនសូវច្បាស់លាស់ឱ្យថតឯកសារនេះ ដើម្បីលាក់បាំងអត្ថិភាពរបស់កម្មវិធី**Portable TrueCrypt**។

**Portable TrueCrypt** អាចទាញយកបានពីបណ្ណសារតែមួយ ដូចគ្នានឹងសំណៅ Installed Version ដែរ។

**ជំហានទី ១**.  **បើកចូល**ទៅឯកសារបញ្ចូលកម្មវិធីរបស់**TrueCrypt** នៅក្នុងកុំព្យូទ័ររបស់លោកអ្នក។

**ជំហានទី ២**. **ចុចរហ័សពីរដង**លើ ![](/sbox/screen/truecryptportable-en/06.png); ប្រអប់*Open File - Security Warning* (*បើកឯកសារ - ការព្រមានអំពីសុវត្ថិភាព*) អាចនឹងលេចចេញមក; ប្រសិនបើវាលេចចេញមក ត្រូវ**ចុច**លើ ![](/sbox/screen/truecryptportable-en/08c.png) ដើម្បីបើកដំណើរការបញ្ចូលកម្មវិធី **TrueCrypt**។
 
**ជំហានទី ៥**. **គូសយក**ជម្រើស **Extract** ដើម្បីទាញយក **TrueCrypt** ទៅដាក់ក្នុងថាសចល័តឬឧបករណ៍USB ដូចបង្ហាញនៅក្នុង *រូបភាព ៣* ខាងក្រោមនេះ៖

![](/sbox/screen/truecryptportable-en/08.png)

*រូបភាព ៣ ៖ ផ្ទាំង Wizard Mode - Select one of the modes (ទម្រង់ដំណើរការ - ជ្រើសយកទម្រង់មួយ)*

**ជំហានទី ៦**. **ចុច**លើ ![](/sbox/screen/truecryptportable-en/09.png) ដើម្បីបើកផ្ទាំងពីរដូចខាងក្រោមនេះ៖

![](/sbox/screen/truecryptportable-en/08a.png)
![](/sbox/screen/truecryptportable-en/08b.png)

**ចុច**លើ ![](/sbox/screen/truecryptportable-en/17.png) និង ![](/sbox/screen/truecryptportable-en/08c.png) ដោយរៀងគ្នា ដើម្បីបើកផ្ទាំង**Extraction Options** (**ជម្រើសទាញយកឯកសារ**) ដូចខាងក្រោមនេះ៖ 

![](/sbox/screen/truecryptportable-en/10.png)

*រូបភាព ៤៖ ផ្ទាំង Extraction Options (ជម្រើសទាញយកឯកសារ)*

**ជំហានទី ៧**. **ចុច**លើ ![](/sbox/screen/truecryptportable-en/11.png) ដើម្បីបើកផ្ទាំង*Browse for Folders* (*បើកទៅរកថតឯកសារ*)ដូចខាងក្រោម៖

![](/sbox/screen/truecryptportable-en/12.png)

*រូបភាព ៥ ៖ ផ្ទាំង Browse for Folder (បើកចូលទៅថតឯកសារ)*

**ជំហានទី ៨**. **បើកចូល**ទៅថតឯកសារគោលដៅរបស់លោកអ្នកនៅក្នុងថាសទិន្នន័យខាងក្រៅ ឬអង្គចងចាំUSB បន្ទាប់មក **ចុច**លើ ![](/sbox/screen/truecryptportable-en/17.png) ដើម្បីត្រឡប់ទៅកាន់ផ្ទាំង*Extraction Options* (*ជម្រើសទាញយកឯកសារ*) វិញ ដូចខាងក្រោមនេះ៖ 

![](/sbox/screen/truecryptportable-en/14.png)

*រូបភាព ៦ ៖ ផ្ទាំង Extraction Options (ជម្រើសនៃការទាញយកឯកសារ) ដែលបង្ហាញថតឯកសារគោលដៅ*

**ជំហានទី ៩**. **ចុច**លើ ![](/sbox/screen/truecryptportable-en/13.png) ដើម្បីចាប់ផ្តើមទាញយកកម្មវិធី **TrueCrypt** ទៅដាក់ក្នុងថាសចល័ត ឬអង្គចងចាំUSBរបស់លោកអ្នក។ ពីរបីវិនាទីក្រោយមក ផ្ទាំងខាងក្រោមនេះនឹងលេចចេញមក៖

![](/sbox/screen/truecryptportable-en/16.png)

*រូបភាព ៧ ៖ ផ្ទាំងបញ្ជាក់ប្រាប់របស់កម្មវិធី TrueCrypt និងផ្ទាំង Extraction Complete (ការទាញយកឯកសារបានចប់សព្វគ្រប់)*

**ជំហានទី ១០**. **ចុច**លើ ![](/sbox/screen/truecryptportable-en/17.png) បន្ទាប់មក **ចុច** ![](/sbox/screen/truecryptportable-en/18.png) ដើម្បីបញ្ចប់ដំណើរការបញ្ចូលកម្មវិធី។

*ប្រសិនបើជម្រើស ![](/sbox/screen/truecryptportable-en/19.png) ត្រូវបានជ្រើសយក (ដូចដែលវាតែងតែមានជាស្វ័យប្រវត្ត) ផ្ទាំងខាងក្រោមនេះ នឹងលេចចេញមក៖*

![](/sbox/screen/truecryptportable-en/20.png)

*រូបភាព ៨ ៖ ឧទាហរណ៍មួយរបស់កម្មវិធី Portable TrueCrypt ដែលត្រូវបានទាញចេញទៅដាក់ក្នុងថាសទិន្នន័យចល័ត*

**ជំហានទី ១១**. **បើកចូល**ទៅ ហើយបន្ទាប់មក **ចុចរហ័សពីរដង**លើ ![](/sbox/screen/truecryptportable-en/21.png) ដើម្បីដំណើការ**Portable TrueCrypt**។

សូមមើលជំពូក [**Truecrypt**](/km/truecrypt_main) នៅក្នុងផ្នែក**មគ្គុទ្ទេសក៍អនុវត្តន៍** ចាប់ពីចំណុចនេះទៅ ដើម្បីមើលពាក្យណែនាំអំពីរបៀបប្រើកម្មវិធី **TrueCrypt**។ 

## ៦.៣ របៀបលុបបំបាត់ស្លាកស្នាម នៃការបានទាញយកកម្មវិធី Portable TrueCrypt ##

**ចំណុចសំខាន់**៖ បន្ទាប់ពីលោកអ្នកទាញយកកម្មវិធី **Portable TrueCrypt** បានដោយជោគជ័យទៅដាក់ក្នុងឧបករណ៍ផ្ទុកទិន្នន័យខាងក្រៅ/ចល័តរួចហើយ លោកអ្នកត្រូវតែ**លុប**ឯកសារបញ្ចូលកម្មវិធីចេញពីកុំព្យូទ័ររបស់លោកអ្នក ដើម្បីបំបាត់ស្លាកស្នាមនៃការដែលបានដោនឡូតនិងបញ្ចូលកម្មវិធី **Portable TrueCrypt**។

**ជំហានទី ១**. **បើកចូល**ទៅថតឯកសារដែលបានដោនឡូតកម្មវិធី **Portable TrueCrypt** បន្ទាប់មក **ចុចម៉ោសខាងស្តាំ**លើឯកសារបញ្ចូលកម្មវិធី ![](/sbox/screen/truecryptportable-en/06.png) ដើម្បីបើកម៉ឺនុយPop-up (pop-up menu)របស់ **Windows**  បន្ទាប់មក **ជ្រើសយក** ពាក្យបញ្ជា **Delete** ដើម្បីយកវាទៅដាក់ក្នុង**ធុងសម្រាម**របស់លោកអ្នក។

**ជំហានទី ២**. **ចុចរហ័សពីរដង**លើ ![](/sbox/screen/truecryptportable-en/23.png) ដើម្បីបើកផ្ទាំងពាក់ព័ន្ធរបស់វា  បន្ទាប់មក **ជ្រើសយក** និង **លុប** ឯកសារបញ្ចូលកម្មវិធីនោះ។

**កំណត់សម្គាល់**៖ ប្រសិនបើលោកអ្នកមានបញ្ចូលកម្មវិធី [**CCleaner**](/km/ccleaner_main) ឬ [**Eraser**](/km/eraser_main) លោកអ្នកអាចប្រើមួយក្នុងចំណោមកម្មវិធីទាំងនេះ ដើម្បីលុបបំបាត់គ្រប់ស្លាកស្នាមនៃការដែលលោកអ្នកបានដោនឡូត និងបញ្ចូលកម្មវិធី **Portable TrueCrypt**។



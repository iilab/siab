

---

lang: km
community: guide
type: tools
legacy: True
child: True
os: windows
weight: 2
depth: 3
title: How to access the Internet using the Tor Browser

---

- [**៣.០ របៀបភ្ជាប់ទៅបណ្តាញ Tor**](#3.0)
- [**៣.១.១ សិទ្ធិចូលប្រើដោយផ្ទាល់**](#3.1.1)
- [**៣.១.២ សិទ្ធិចូលប្រើដែលត្រូវបានរឹតត្បិត**](#3.1.2)
- [**៣.២ កំណត់សិទ្ធិចូលប្រើបណ្តាញ Tor ឡើងវិញ**](#3.2)
- [**៣.៣ របៀបទទួលបានអាសយដ្ឋាន Bridge**](#3.3)

<a name="3.0"></a>
## ៣.០ របៀបភ្ជាប់ទៅបណ្តាញ Tor ##

នៅពេលលោកអ្នកបើកកម្មវិធី **Tor Browser** ជាលើកដំបូង វានឹងប្រាប់លោកអ្នកឱ្យជ្រើសរើសយករបៀបបើកអ៊ីនធើរណែតរបស់វា៖

- [Direct Access (សិទ្ធិចូលប្រើដោយផ្ទាល់)](#3.1.1) ៖ លោកអ្នកគួរជ្រើសយកជម្រើសនេះ បើសិទ្ធិចូលប្រើអ៊ីនធើរណែតរបស់លោកអ្នកមិនត្រូវបានរឹតត្បិត និងបើសិនការប្រើ **Tor** **មិនត្រូវបាន**បំបិទ ហាមឃាត់ ឬពិនិត្យតាមដាននៅកន្លែងដែលលោកអ្នកស្ថិតនៅ។ 

- [Restricted Access (សិទ្ធិចូលប្រើដែលត្រូវបានរឹតត្បិត)](#3.1.2) ៖  លោកអ្នកគួរជ្រើសយកជម្រើសនេះ ប្រសិនបើសិទ្ធិចូលប្រើអ៊ីនធើរណែតរបស់លោកអ្នកត្រូវបានរឹតត្បិត និងប្រសិនបើការប្រើ **Tor** **ត្រូវបាន**បំបិទ ហាមឃាត់ ឬពិនិត្យតាមដាននៅកន្លែងដែលលោកអ្នកស្ថិតនៅ។ 

ការកំណត់ទាំងនេះ អាចផ្លាស់ប្តូរបាននៅក្នុងកម្មវិធី **Tor Browser** ដោយមិនចាំបាច់ត្រូវតែបញ្ចូលកម្មវិធីឡើងវិញទេ។ កិច្ចការនេះអាចចាំបាច់ត្រូវធ្វើ បើសិនមានស្ថានភាពផ្លាស់ប្តូរនៅក្នុងកន្លែងរបស់លោកអ្នក ឬបើសិនលោកអ្នកកំពុងនៅក្រៅប្រទេស។

ចាប់ពីពេលដែលលោកអ្នកបើកកម្មវិធី **Tor Browser** ជាលើកទីពីរមក វានឹងភ្ជាប់លោកអ្នកទៅបណ្តាញ **Tor** ដោយមិនតម្រូវឱ្យធ្វើការកំណត់អ្វីបន្ថែមឡើយ។


<a name="3.1.1"></a>
## ៣.១.១ របៀបភ្ជាប់ទៅបណ្តាញ Tor - សិទ្ធិចូលប្រើដោយផ្ទាល់ ##

ដើម្បីកំណត់កម្មវិធី **Tor Browser** ឱ្យចូលប្រើបណ្តាញ **Tor** ដោយផ្ទាល់ ត្រូវអនុវត្តជំហានខាងក្រោមនេះ៖

**ជំហានទី ១**. **បើកចូលទៅ** ថតឯកសារ *Tor Browser* បន្ទាប់មក **ចុចរហ័សពីរដង**លើ ![](/sbox/screen/tor-en-1/010.png) ដើម្បីបើកផ្ទាំងខាងក្រោមនេះ៖

![](/sbox/screen/tor-en-1/012.png)

*រូបភាព ១ ៖ ផ្ទាំង Tor Network Settings*


**ជំហានទី ២**. **ចុច**លើប៊ូតុង ![](/sbox/screen/tor-en-1/013.png)  ដែលនឹងបើកផ្ទាំង **Tor Status** (**ស្ថានភាព Tor**) ដែលបង្ហាញស្ថានភាពរីកចម្រើននៃដំណើរការភ្ជាប់កម្មវិធីទៅ**បណ្តាញ Tor**។

![](/sbox/screen/tor-en-1/014.png)

*រូបភាព ២ ៖ ផ្ទាំង Tor Status (ស្ថានភាព Tor) ដែលបង្ហាញភាពរីកចម្រើននៃដំណើរការភ្ជាប់សេវា*

ពីរបីស្របក់ក្រោយមក កម្មវិធី **Tor Browser** នឹងបើកផ្ទាំងកម្មវិធីថ្មីមួយដែលបង្ហាញផ្ទាំងដូចខាងក្រោមនេះ៖

![](/sbox/screen/tor-en-1/015.png)

*រូបភាព ៣ ៖ កម្មវិធី Tor Browser; ត្រូវបានភ្ជាប់ដោយជោគជ័យទៅបណ្តាញ Tor*

ឥឡូវនេះ លោកអ្នកអាចបើកចូលអ៊ីនធើរណែតបាន ដោយមានការការពាររបស់*បណ្តាញ Tor*។

**កំណត់សម្គាល់** ៖ នៅរៀងរាល់ពេលដែលលោកអ្នកបើកដំណើរការកម្មវិធី **Tor Browser**  វានឹងបើកផ្ទាំង *Tor Status* (*ស្ថានភាព Tor*) (*រូបភាព ២*) ដោយស្វ័យប្រវត្ត មុនពេលចាប់ផ្តើមដំណើរការកម្មវិធី *Tor Browser* (*រូបភាព ៣*)។


<a name="3.1.2"></a>
## ៣.១.២ របៀបភ្ជាប់ទៅបណ្តាញ Tor - សិទ្ធិចូលប្រើដែលត្រូវបានរឹតត្បិត ##

ប្រសិនបើលោកអ្នករស់នៅក្នុងតំបន់មួយ ដែលការចូលប្រើបណ្តាញ Tor ដោយផ្ទាល់ (ដូចដែលបានបរិយាយខាងលើ) មិនអាចធ្វើទៅបានឬមានលក្ខណៈប្រថុយប្រថាន  នោះលោកអ្នកអាចកំណត់ឱ្យ Tor ព្យាយាមគេចវាងពីឧបសគ្គដែលកំពុងមាននោះ។

**ជំហានទី ១**. **បើកចូល**ទៅថតឯកសារ *Tor Browser* បន្ទាប់មក **ចុចរហ័សពីរដង**លើ ![](/sbox/screen/tor-en-1/010.png) ដើម្បីបើកផ្ទាំងខាងក្រោមនេះ៖

![](/sbox/screen/tor-en-1/012.png)

*រូបភាព ៤ ៖ ផ្ទាំង Tor Network Settings*

**ជំហានទី ២**. **ចុច**លើប៊ូតុង ![](/sbox/screen/tor-en-1/016.png) ដើម្បីបើកផ្ទាំងថ្មីមួយ។ លោកអ្នកនឹងត្រូវបានសួរសំណួរខ្លីចំនួនបី ដើម្បីជួយលោកអ្នកចូលប្រើ**បណ្តាញ Tor**។

**សំណួរទី ១ ៖** *ការចូលប្រើ Proxy;* ប្រសិនបើលោកអ្នកត្រូវការចូលប្រើអ៊ីនធើរណែតតាមរយៈ Proxy មួយ  ត្រូវគូសយក **yes** បន្ទាប់មក ចុចលើ ![](/sbox/screen/tor-en-1/017.png)។ ប្រសិនបើលោកអ្នកមិនប្រើ Proxy ទេ  ត្រូវគូសយក **no** បន្ទាប់មក ចុចលើ ![](/sbox/screen/tor-en-1/017.png)។

ប្រសិនបើលោកអ្នកបានជ្រើសយក **yes** ខាងលើ លោកអ្នកត្រូវបំពេញការកំណត់នៃProxyរបស់លោកអ្នកនៅក្នុងផ្ទាំងខាងក្រោមនេះ។ បើសិនលោកអ្នកមិនស្គាល់ការកំណត់នៃProxyរបស់លោកអ្នក លោកអ្នកត្រូវពិនិត្យការកំណត់តាមទម្លាប់នៃកម្មវិធីបើកអ៊ីនធើរណែតរបស់លោកអ្នក។ នៅក្នុង **Firefox** លោកអ្នកអាចរកឃើញការកំណត់ទាំងនេះនៅក្នុង *Options* > *Advanced* > ស្លាកផ្ទាំង *Network* ក្នុងផ្នែក *Connection* *Settings*។ នៅក្នុងកម្មវិធីបើកអ៊ីនធើរណែតផ្សេងទៀត លោកអ្នកអាចនឹងរកឃើញការកំណត់ទាំងនេះនៅក្នុង *Internet Options*។ ប្រើមុខងារពិសេស *Help* ដែលមាននៅក្នុងកម្មវិធីបើកអ៊ីនធើរណែតរបស់លោកអ្នកសម្រាប់ជាជំនួយបន្ថែម។

![](/sbox/screen/tor-en-1/018.png)

*រូបភាព ៥ ៖ ផ្ទាំង Proxy settings*

**សំណួរទី ២ ៖** *Ports ដែលត្រូវបានដាក់កម្រិត;* ប្រសិនបើលោកអ្នកកំពុងចូលប្រើអ៊ីនធើរណែតតាមរយៈ Firewall មួយដែលអនុញ្ញាតឱ្យចូលប្រើបានតែលើ Ports ខ្លះ (ឧទា. *port 80 ឬ 443* សម្រាប់ការបើកចូលអ៊ីនធើរណែត) នោះត្រូវជ្រើសយក **yes** រួចចុចលើ ![](/sbox/screen/tor-en-1/017.png) ដើម្បីកំណត់មុខងារឱ្យ Ports ទាំងនោះ បើមិនអញ្ចឹងទេ ត្រូវជ្រើសយក **no** រួចចុចលើ ![](/sbox/screen/tor-en-1/017.png)។ 

![](/sbox/screen/tor-en-1/019.png)

*រូបភាព ៦ ៖ ផ្ទាំងកំណត់ការដាក់កម្រិត Port*

**សំណួរទី ៣ ៖** *ការភ្ជាប់អ៊ីនធើរណែតដែលត្រូវបានត្រួតពិនិត្យ*; ប្រសិនបើលោកអ្នករស់នៅក្នុងប្រទេសមួយដែលកំពុងបំបិទឬពិនិត្យតាមដានយ៉ាងសកម្មនូវចរាចរណ៍របស់ **Tor** នោះលោកអ្នកអាចកំណត់មុខងារឱ្យកម្មវិធី **Tor Browser** ប្រើ *Bridge* មួយ ដែលនឹងបំភ័ន្តការពិតដែលថា លោកអ្នកកំពុងប្រើ **Tor**។ 

នៅពេលលោកអ្នកបានចុចលើ ![](/sbox/screen/tor-en-1/017.png) បន្ទាប់ពី *សំណួរទី ២*  លោកអ្នកនឹងត្រូវបានបង្ហាញផ្ទាំងដែលអនុញ្ញាតឱ្យលោកអ្នកថតចម្លងបញ្ចូល (Paste) **អាសយដ្ឋាន Bridge**។ សូមមើលផ្នែក [របៀបទទួលបានអាសយដ្ឋាន Bridge](#3.3) សម្រាប់ពាក្យណែនាំអំពីរបៀបទទួលបានអាសយដ្ឋាន Bridge។

![](/sbox/screen/tor-en-1/020.png)

*រូបភាព ៧ ៖ ផ្ទាំងកំណត់មុខងារឱ្យ Tor Bridge*

ពេលលោកអ្នកបានបន្ថែម**អាសយដ្ឋាន Bridge** ត្រូវចុចលើ ![](/sbox/screen/tor-en-1/021.png) ដើម្បីបញ្ចប់ការកំណត់មុខងាររបស់លោកអ្នក និងដើម្បីភ្ជាប់ទៅ(**បណ្តាញ Tor**)។

![](/sbox/screen/tor-en-1/014.png)

*រូបភាព ៨ ៖ ផ្ទាំង Tor Status (ស្ថានភាព Tor) ដែលបង្ហាញភាពរីកចម្រើននៃដំណើរការភ្ជាប់សេវា*

ពីរបីស្របក់ក្រោយមក កម្មវិធី **Tor Browser** នឹងបើកផ្ទាំងកម្មវិធីថ្មីមួយ ដែលបង្ហាញផ្ទាំងដូចខាងក្រោមនេះ៖

![](/sbox/screen/tor-en-1/015.png)

*រូបភាព ៩ ៖ កម្មវិធី Tor Browser; ត្រូវបានភ្ជាប់ដោយជោគជ័យទៅបណ្តាញ Tor*

ឥឡូវនេះ លោកអ្នកអាចបើកអ៊ីនធើរណែតបាន ដោយមានការការពាររបស់*បណ្តាញ Tor*។

**កំណត់សម្គាល់** ៖ នៅរៀងរាល់ពេលដែលលោកអ្នកបើកដំណើរការកម្មវិធី **Tor Browser**  វានឹងបើកផ្ទាំង *Tor Status* (*ស្ថានភាព Tor*) (*រូបភាព ៨*) ដោយស្វ័យប្រវត្ត មុនពេលចាប់ផ្តើមដំណើរការកម្មវិធី *Tor Browser* (*រូបភាព ៩*)។

<a name="3.2"></a>
## ៣.២ កំណត់សិទ្ធិចូលប្រើបណ្តាញ Tor ឡើងវិញ ##

នៅដំណាក់កាលណាក៏ដោយ ប្រសិនបើលោកអ្នកត្រូវការចូលប្រើ**បណ្តាញ Tor**តាមមធ្យោបាយផ្សេងមួយ (ឧទា. ប្រសិនបើលោកអ្នកបានធ្វើដំណើរទៅប្រទេសមួយដែលបិទសិទ្ធិប្រើ Tor) លោកអ្នកអាចធ្វើបច្ចុប្បន្នភាពការកំណត់របស់លោកអ្នក នៅក្នុងកម្មវិធីបើកអ៊ីនធើរណែត។ ត្រូវចុចលើរូបសញ្ញា ![](/sbox/screen/tor-en-1/022.png) រួចជ្រើសយក *Open Network Settings* (*បើកផ្ទាំងការកំណត់បណ្តាញ*)។

![](/sbox/screen/tor-en-1/023.png)

*រូបភាព ១០ ៖ ផ្ទាំងជម្រើសនានារបស់ Tor Browser*

លោកអ្នកនឹងត្រូវបានបង្ហាញនូវផ្ទាំងថ្មីមួយ (*រូបភាព ១១*) ដែលនឹងអនុញ្ញាតឱ្យលោកអ្នកអាចផ្លាស់ប្តូររបៀបដែលកម្មវិធី **Tor Browser** ចូលប្រើអ៊ីនធើរណែត។ គូសយកជម្រើសដែលលោកអ្នកចង់បាន និងផ្លាស់ប្តូរការកំណត់របស់វា។ បន្ទាប់ពីលោកអ្នក ពេញចិត្តចំពោះការផ្លាស់ប្តូរ ត្រូវចុចលើ ![](/sbox/screen/tor-en-1/024.png) រួចចាប់ផ្តើមបើកដំណើរការកម្មវិធី **Tor Browser** ឡើងវិញ។


![](/sbox/screen/tor-en-1/025.png)

*រូបភាព ១១ ៖ ផ្ទាំងជម្រើសនានារបស់ Tor Browser*


<a name="3.3"></a>
## ៣.៣ របៀបទទួលបានអាសយដ្ឋាន Bridge ###

ដើម្បីកំណត់ឱ្យកម្មវិធី **Tor Browser** ប្រើ **Bridges**  លោកអ្នកចាំបាច់ត្រូវមានអាសយដ្ឋាន Bridge។ មានមធ្យោបាយចម្បងពីរដែលអាចសម្រេចកិច្ចការនេះបាន៖

**អ៊ីមែល** ៖

ដើម្បីទទួលបាន Bridges តាមរយៈអ៊ីមែល  លោកអ្នកចាំបាច់ត្រូវមានគណនីអ៊ីមែល Gmail ឬ Yahoo មួយ។ ត្រូវផ្ញើអ៊ីមែលមួយទៅ bridges@bridges.torproject.org ដោយសរសេរប្រធានបទរបស់អ៊ីមែលនេះថា *get bridges*។  បន្ទាប់ពីពីរបីនាទីក្រោយមក លោកអ្នកនឹងទទួលបានអ៊ីមែលមួយដែលមានរាយឈ្មោះ Bridges ចំនួន ៣ និងព័ត៌មានលម្អិតបន្ថែមមួយចំនួន។

![](/sbox/screen/tor-en-1/026.png)

*រូបភាព ១២ ៖ អ៊ីមែលដែលមានរាយឈ្មោះ Bridges*

**គេហទំព័រ**

បើសិនការចូលប្រើរបស់លោកអ្នកមិនត្រូវបានរឹតត្បិតទេនោះ លោកអ្នកអាចនឹងទទួលបានអាសយដ្ឋាន **Bridge** ពីគេហទំព័រ Tor តាមរយៈការបើកចូលគេហទំព័រ [https://bridges.torproject.org/](https://bridges.torproject.org/)។

បន្ទាប់ពីបើកចូលគេហទំព័រនេះហើយ លោកអ្នកចាំបាច់ត្រូវអនុវត្តបីជំហានដូចខាងក្រោម៖

- ចុចលើ ![](/sbox/screen/tor-en-1/027.png)

- ចុចលើ ![](/sbox/screen/tor-en-1/028.png)

- បំពេញអក្សរ *captcha* បន្ទាប់មក ចុចលើ ![](/sbox/screen/tor-en-1/029.png)

បន្ទាប់ពីលោកអ្នកបានវាយបញ្ចូលអក្សរ *captcha* បានត្រឹមត្រូវរួចហើយ លោកអ្នកឃើញបង្ហាញអាសយដ្ឋាន **Bridge** ចំនួន៣។

![](/sbox/screen/tor-en-1/030.png)

*Figure 13: Bridge addresses received via the Tor Project website*


*រូបភាព ១៣ ៖ អាសយដ្ឋាន Bridge ដែលទទួលបានតាមរយៈគេហទំព័រ Tor Project (គម្រោង Tor)*

**កំណត់សម្គាល់** ៖ *Bridge Database* (*ឃ្លាំងទិន្នន័យ Bridge*) ត្រូវបានបង្កើតឡើង ដើម្បីបង្ការកុំឱ្យអ្នកផ្សេងទៀតស្គាល់   អាសយដ្ឋាន Bridge ទាំងអស់បានដោយងាយ។ ជាដំបូង វាហាក់ដូចជាផ្តល់ឱ្យលោកអ្នកនូវ Bridges ដូចៗគ្នានៅរៀងរាល់ពេលនីមួយៗ។ ប៉ុន្តែ បន្ទាប់ពីមួយរយៈពេលក្រោយមក វានឹងផ្តល់អាសយដ្ឋានថ្មីៗជាយថាហេតុ។

បន្ទាប់ពីលោកអ្នកបានទទួលអាសយដ្ឋាន Bridge រួចហើយ ត្រូវចម្លងពួកវាទៅដាក់ក្នុងប្រអប់វាយអក្សរនៅក្នុងផ្ទាំងដូចនៅក្នុង *រូបភាព ៧ ៖ ផ្ទាំងកំណត់មុខងារឱ្យ Tor Bridge* ឬ *រូបភាព ១១ ៖ ផ្ទាំងជម្រើសនានារបស់ Tor Browser*។




---

lang: my
community: guide
type: tactics
legacy: True
child: True
weight: 1
depth: 3
title: Identifying and organising your information

---

သတင်း အချက်အလက်တွေကို ရုပ်ပိုင်းဆိုင်ရာ အန္တရာယ်တွေနဲ့ ကင်းအောင်၊ [*malware*](/my/glossary#Malware) ကင်းစင်ပြီး [*Firewall*](/my/glossary#Firewall) ကောင်းတခု၊ ကြံ့ခိုင်တဲ့ စကားဝှက်တွေနဲ့ ကာကွယ်ထားပြီး ဘေးအန္တရာယ်တွေကို ကာကွယ်နိုင်မဲ့ အဆင့်တွေကို လုပ်ဆောင်ထားဖို့ အရေးကြီးတယ်၊ သူတို့ကို ဒီအတိုင်းထားရင် ဒီအဆင့်တွေနဲ့ မလုံလောက်ဘူး။ ချို့ယွင်းနိုင်တဲ့ အချက်တွေထဲမှာ ဗိုင်းရပ်စ် တိုက်ခိုက်ခံရခြင်း၊ [*ဟက်ကာတွေ*](/my/glossary#Hacker)၊ လျှပ်စစ် ပတ်လမ်းတွေ၊ မီးပန်းတွေ၊ ရေဖိတ်စင်မှုတွေ၊ သူခိုး၊ ပစ္စည်း သိမ်းခံရခြင်း၊ သံလိုက်ဓါတ် ပြယ်သွားခြင်း၊ operating system ပျက်သွားခြင်းနဲ့ hardware ချို့ယွင်းခြင်း စတာတွေ ပါဝင်တယ်။ ဘေးအန္တရာယ်အတွက် ကြိုတင် ပြင်ဆင်တာဟာ ကာကွယ်ခြင်းနဲ့ တပုံစံထဲ အရေးကြီးတယ်။

<div class="background" markdown="1">
အယ်လင်နာ - နီကိုလိုင်ရယ်၊ backup အရေးကြီးတာကို ကျွန်တော် သိပါတယ်၊ ဒါပေမဲ့ကျွန်တော့် အနေနဲ့ တခြားတယောက်ယောက်ရဲ့ အကူအညီနဲ့ အဲဒါကို လုပ်ရမယ် ဆိုလိုတာလား။ ပြောချင်တာက၊ ဒီအရာကို ကျွန်တော် ကိုယ်တိုင် လုပ်နိုင်ဖို့ အချိန်၊ အရင်းအမြစ်တွေနဲ့ ကျွမ်းကျင်မှုတွေ ရှိနေရမယ် ဆိုလိုတာလား။

နီကိုလိုင်း - အဆင်ပြေသွားမှာပါ။ backup အစီအစဉ်ကောင်းတခု ဖြစ်လာဖို့ အတ်ာတော် စဉ်စားယူရမယ်၊ အချိန် (သို့) ငွေကြေး ကုန်ကျတာကို ပြောတာ မဟုတ်ဘူး။ သတင်း အချက်အလက် အားလုံး ဆုံးရှုံးခံရတာနဲ့ ယှဉ်ကြည့်ရင်၊ ဒါကို အဆင်မပြေဘူးလို့ ပြောလို့ မရပါဘူး၊ ဟုတ်ပါတယ်နော်။ ဒါ့အပြင်၊ backup ဆိုတာ သင်ကိုယ်တိုင် လုပ်ဆောင်ရမဲ့ အရာတွေထဲက တခု အပါအ၀င် ဖြစ်တယ်။ ဒီလို နည်းပညာကို ပံ့ပိုးကူညီ ပေးလာမဲ့ သူတွေဟာ သင့်ရဲ့ ဒစ်ဂျစ်တယ် အချက်အလက်တွေကို သိမ်းထားရမဲ့ နေရာနဲ့ ပတ်သက်ပြီး စိတ်ချယုံကြည်ရတဲ့ သူတွေ၊ ကျွမ်းကျင်တဲ့ သူတွေ မဟုတ်ဘူး ဆိုရင်၊ ဒီလို အစီအစဉ်တွေကို ကိုယ့်ဟာကိုယ် လုပ်တာ ပိုကောင်းပါတယ်။
</div>

Backup မူဝါဒ တခုကို ချမှတ်ဖို့ ပထမ အဆင့်ကတော့ သင့်ရဲ့ ကိုယ်ရေးကိုယ်တာနဲ့ လုပ်ငန်း အချက်အလက်တွေ လောလောဆယ် ရှိနေတဲ့ နေရာကို ပုံဖော်ပေးဖို့ပဲ ဖြစ်တယ်။ ဥပမာ အားဖြင့်၊ သင့်ရဲ့ အီးမေးလ်ကို ပံ့ပိုးသူ (provider)ရဲ့ မေးလ် ဆာဗာထဲမှာ ဖြစ်ဖြစ်၊ သင့်ကိုယ်ပိုင် ကွန်ပျူတာထဲမှာ ဖြစ်ဖြစ်၊ (သို့) အဲဒီ နှစ်မျိုးစလုံးမှာ တပြိုင်ထဲ သိမ်းထားနိုင်တယ်။ သင့်ဆီမှာ အီးမေးလ် အကောင့် အတော်များများ ဖွင့်ထားနိင်တယ်။ နောက်ပြီး၊ အသုံးပြုနေတဲ့ ကွန်ပျူတာတွေထဲက အရေးကြီးတဲ့ မှတ်တမ်းမှတ်ရာတွေဟာ ရုံးနဲ့ အိမ်တွေမှာ ထားရှိနိုင်တယ်။ လိပ်စာ စာအုပ်တွေ၊ ချက်တင်စကားပြောတဲ့ မှတ်တမ်းတွေနဲ့ ကိုယ်ရေးကိုယ်တာ ပရိုဂရမ် settings တွေ ရှိနိုင်တယ်။ တချို့ အချက်အလက်တွေကို ဖြုတ်တပ်လို့ရတဲ့ USB မှတ်ဉာဏ်ချောင်းတွေ၊ ခရီးဆောင် hard drive တွေ၊ CD တွေ၊ DVD တွေနဲ့၊ floppy disk အဟောင်းတွေ စတဲ့ မီဒီယာတွေမှာ သိမ်းထားနိုင်တယ်။ လက်ကိုင်ဖုန်းထဲက အဆက်အသွယ်တွေရဲ့ လိပ်စာတွေ၊ အရေးကြီးတဲ့ စာတိုပေးပို့ချက်တွေကို သိမ်းထားနိုင်တယ်။ ကွန်ရက် စာမျက်နာ တခုခု ရှိတယ်ရင်၊ အဲဒီထဲမှာ နှစ်နဲ့ ချီပြီး စုဆောင်းခဲ့တဲ့ ဆောင်းပါး အများအပြား ရှိနိုင်တယ်။ နောက်ဆုံးအနေနဲ့၊ မှတ်စုစာအုပ်တွေ၊ နေ့စဉ်မှတ်တမ်းတွေနဲ့ ပေးစာတွေ စတဲ့ ဒစ်ဂျစ်တယ်နဲ့ မဆိုင်တဲ့ အချက်အလက်တွေကို မေ့ထားလို့ မရဘူး။

နောက်တမျိုးအနေနဲ့၊ အဲဒီ ဖိုင်တွေထဲက ဘယ်ဖိုင်တွေဟာ 'မူရင်း ကော်ပီတွေ' ဖြစ်တယ် ဆိုတာ ခွဲခြားသိရှိဖို့ လိုတယ်၊ တခါတလေ ထပ်နေတတ်ကြတယ်။ မူရင်း ကော်ပီဟာ အများအားဖြင့် ဖိုင်တခုခု (သို့) ဖိုင်အစုအစည်းရဲ့ နောက်ဆုံး update လုပ်ထားတဲ့ ဗားရှင်းဖြစ်ပြီး၊ အကယ်လို့ အကြောင်းအရာကို မွမ်းမံလိုတဲ့အခါ ကိုယ်တိုင် တည်းဖြတ်လို့ ရတဲ့ ကော်ပီတခုနဲ့ ညီမျှတယ်။ ထင်ရှားတာကတော့၊ ဒီထူးခြားချက်ဟာ ဖိုင်တပုဒ်ထဲကနေ ထွက်လာတဲ့ ဖိုင်တွေကို မဆိုလိုဘူး၊ ဒါပေမဲ့ တချို့ အချက်အလက် အမျိုးအစားတွေ အတွက်တော့ အလွန် အရေးကြီးနေတယ်။ အရေးကြီးတဲ့ မှတ်တမ်းမှတ်ရာ တခုရဲ့ ကော်ပီပွားတွေကိုပဲ back up လုပ်ထားပြီး၊ အဲဒီ ကော်ပီပွားတွေကို back up မလုပ်ခင် မူရင်း ကော်ပီ ပျောက်သွားတဲ့အခါ (သို့) ဖျက်ဆီးခံရတဲ့အခါတွေမှာ ပြဿနာ တခု ပေါ်လာတတ်တယ်။ ဥပမာအနေနဲ့၊ စဉ်းစားကြည့်လိုက်ပါ၊ USB မှတ်ဉာဏ်ချောင်းထဲမှာ သိမ်းထားတဲ့ spreadsheet ကော်ပီတခုကို မွမ်းမံနေရင်းနဲ့ တပတ်လောက် ခရီးသွားနေတယ် ဆိုပါစို့။ ဒီနေရာမှာ၊ အခု သင် မွမ်းမံနေတဲ့ ကော်ပီကို မူရင်း ကော်ပီအဖြစ် မှတ်ယူရမှာ ဖြစ်တယ်၊ ဘာကြောင့်လဲ ဆိုတော့ ရုံးကွန်ပျူတာထဲက ရက်လွန်သွားပြီး အလိုအလျှောက် backup လုပ်ထားတဲ့ ဗားရှင်းတွေဟာ အသုံး မဝင်တော့လို့ ဖြစ်တယ်။

အပေါ်က ခွဲခြားထားတဲ့ မူရင်းနဲ့၊ ကော်ပီပွားလိုက်တဲ့ အချက်အလက်တွေ အားလုံးကို သိမ်းထားတဲ့ နေရာကို ရေးမှတ်ထားပါ။ ဒီနည်းနဲ့ သင့်ရဲ့ လိုအပ်ချက်တွေကို ဖြေရှင်းပေးနိုင်မှာ ဖြစ်ပြီး သင့်တော်တဲ့ backup တခုကို စတင် သတ်မှတ်နိုင်မှာ ဖြစ်တယ်။ အောက်မှာ ဖေါ်ပြတဲ့ ဇယားဟာ အလွန် အခြေခံကျတဲ့ ဥပမာ တခု ဖြစ်တယ်။ သင်ပြုစုလိုက်တဲ့ စာရင်းဟာ ပိုရှည်လာနိုင်သလို၊ တချို့ 'သိုလှောင်ရေး ကိရိယာတွေ'မှာ တခုထက် မကတဲ့ 'data type'၊ ကိရိယာမျိုးစုံမှာ ပါရှိတဲ့ တချို့ ဒေတာတွေ ပါဝင်နေတာကို တွေ့ရလိမ့်မယ်။

<table border="1">
<tbody>
<tr>
<th>ဒေတာ အမျိုးအစား</th>
<th>မူရင်း/မိတ္တူပွား</th>
<th>သိုလှောင်ရေး ကိရိယာ</th>
<th>တည်နေရာ</th>
</tr>
<tr>
<td>အီလက်ထရိုနစ် စာတမ်းများ</td>
<td>မူရင်း</td>
<td>ကွန်ပျူတာ hard drive</td>
<td>ရုံး</td>
</tr>
<tr>
<td>အရေးကြီးတဲ့ အီလက်ထရိုနစ် စာတမ်းများ တချို့</td>
<td>မိတ္တူပွား</td>
<td>USB မှတ်ဉာဏ်ချောင်း </td>
<td>ကျွန်တော့ဆီမှာ</td>
</tr>
<tr>
<td>ပရိုဂရမ် ဒေတာဘေ့စ်များ (ဓါတ်ပုံများ၊ လိပ်စာ စာအုပ်၊ ပြက္ခဒိန်၊ စသဖြင့်) </td>
<td>မူရင်း</td>
<td>ကွန်ပျူတာ hard drive</td>
<td>ရုံး</td>
</tr>
<tr>
<td>အီလက်ထရိုနစ် စာတမ်းများ တချို့</td>
<td>မိတ္တူပွား</td>
<td>CDများ</td>
<td>အိမ်</td>
</tr>
<tr>
<td>အီးမေးလ် & အီးမေးလ် အဆက်အသွယ်များ</td>
<td>မူရင်း</td>
<td>ဂျီးမေးလ် အကောင့်</td>
<td>အင်တာနက်
</td>
</tr>
<tr>
<td>စာတိုပို့စာများ & ဖုန်း အဆက်အသွယ်များ</td>
<td>မူရင်း</td>
<td>လက်ကိုင်ဖုန်း</td>
<td>ကျွန်တော့်ဆီမှာ</td>
</tr>
<tr>
<td>ပုံနှိပ်ထုတ်ထားတဲ့ စာတမ်းများ (သဘောတူစာချုပ်၊ ကုန်ပို့လွှာ) </td>
<td>မူရင်း</td>
<td>စားပွဲ အံဆွဲ </td>
<td>ရုံး</td>
</tr>
</tbody>
</table>


အပေါ်က ဇယားထဲမှာ တွေ့ရတဲ့ အချက်များ -

- အကယ်လို့ ရုံးက ကွန်ပျူတာရဲ့ hard drive ပျက်သွားတယ် ဆိုရင် ကျန်ရှိနေမဲ့ တခုတည်းသော မှတ်တမ်းမှတ်ရာတွေ ကတော့ အိမ်မှာ သိမ်းထားတဲ့ USB မှတ်ဉာဏ်ချောင်းနဲ့ CD မိတ္တူတွေပဲ ဖြစ်တယ်။
- အီးမေးလ် လိပ်စာတွေ (သို့) လိပ်စာ စာအုပ်တွေရဲ့ အော့ဖ်လိုင်း ကော်ပီတွေ သင့်ဆီမှာ ရှိမှာ မဟုတ်ဘူး၊ ဒါကြောင့် အကယ်လို့ စကားဝှက်ကို မေ့သွားရင် (ဒါမှမဟုတ် တယောက်ယောက်က တမြင်သက်သက် ပြောင်းလိုက်တယ် ဆိုရင်)၊ အီဒီ ကော်ပီတွေကို ဆုံးရှုံးရမှာ ဖြစ်တယ်။ 
- လက်ကိုင်ဖုန်းထဲမှာ ဒေတာ ကော်ပီ တခုမှ ရှိမှာ မဟုတ်ဘူး။
- သင့်ဆီမှာ သဘောတူစာချုပ်တွေ၊ ကုန်ပို့လွှာတွေရဲ့ မိတ္တူပွားတွေ၊ ဒစ်ဂျစ်တယ်နည်းနဲ့ (သို့) စာရွက်နဲ့ ပုံနှိပ်ထားတဲ့ မှတ်တမ်း မှတ်ရာတွေ ရှိမှာ မဟုတ်ဘူး။


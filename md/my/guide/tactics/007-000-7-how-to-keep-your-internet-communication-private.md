

---

lang: my
community: guide
type: tactics
legacy: True
child: False
weight: 007
title: 7. How to keep your Internet communication private

---

အီးမေးလ်နဲ့ လက်ငင်း စာတိုပို့စနစ်တို့ရဲ့ အဆင်ပြေမှု၊ ဈေးနှုန်း ချိုသာမှုနဲ့ လိုက်လျှောညီထွေ ရှိမှုတို့ဟာ လူတစ်ဦးချင်းနဲ့ အဖွဲ့အစည်းတွေအတွက်၊ အင်တာနက်ကို အကန့်အသတ်နဲ့ အသုံးပြုရတဲ့ အခြေအနေမှာတောင် အလွန်ပဲ တန်ဖိုးရှိလှပါတယ်။ ပိုမို မြန်ဆန်ပြီး စိတ်ချရတဲ့ အင်တာနက်လိုင်းတွေမှာ [Jitsi](https://jitsi.org/), [*Skype*](/my/glossary#Skype) နဲ့ တခြား *Voice-over-IP* [*VoIP*](/my/glossary#VoIP) ကိရိယာတွေကလည်း ထူးခြားမှုကို ပေးနိုင်ပါတယ်။ ရှေးရိုးဆန်တဲ့ ဆက်သွယ်ရေး စနစ်ထဲ အစားထိုး ၀င်ရောက်လာတဲ့ ဒစ်ဂျစ်တယ်နည်းစနစ်တွေဟာ အထိခိုက်မခံတဲ့ သတင်းအချက်အလက်တွေရဲ့ လျှို့ဝှက်ချက်ကို သိမ်းဆည်းတဲ့ နေရာမှာ အမြဲတမ်း စိတ်ချလို့ မရဘူး။ ဟုတ်ပါတယ်၊ ဒါဟာ အသစ်အဆန်း မဟုတ်ပါဘူး။ စာတိုက် စာပို့စနစ်၊ တယ်လီဖုန်း ခေါ်ဆိုမှုတွေနဲ့ စာတိုပေးပို့စနစ်တွေဟာ၊ အထူးသဖြင့်၊ အစိုးရရဲ့ စောင့်ကြည့်မှု ခံရတဲ့ ပုဂ္ဂိုလ်တွေက အသုံးပြုလာကြတဲ့အခါ၊ အန္တရာယ် ရှိလာနိုင်ပါတယ်။

ဒစ်ဂျစ်တယ်နဲ့ အင်တာနက်ကို အခြေခံထားတဲ့ ဆက်သွယ်ရေး နည်းစနစ်တွေနဲ့ ပိုပြီး ရှေးရိုးဆန်တဲ့ နည်းလမ်းတွေအကြား အရေးကြီးတဲ့ ခြားနားချက် တစ်ခုကတော့၊ အလျင် ပုံစံမှာ မိမိရဲ့ လုံခြုံရေး အနေအထားကို စဉ်းစားဆုံးဖြတ်လို့ ရတယ်။ အကယ်လို့ လုံခြုံမှု မရှိတဲ့ နည်းလမ်းတွေကတဆင့် အီးမေးလ် ပေးပို့တာ၊ စာတို ပေးပို့တာ၊ [*VoIP*](/my/glossary#VoIP) စကားပြောဆိုတာတွေဟာ၊ သာမန် ပေးစာတွေ (သို့) တယ်လီဖုန်း ခေါ်ဆိုမှုတွေထက် လုံခြုံမှု ပိုပြီး အားနည်းပါတယ်။ တစ်စိတ်တစ်ဒေသ အားဖြင့်၊ စွမ်းရည် မြင့်မားတဲ့ ကွန်ပျူတာ အနည်းစုဟာ စာပေးပို့သူတွေ၊ လက်ခံသူတွေနဲ့၊ သော့ချက် စာလုံးတွေ (key words) အတိအကျကို ဖော်ထုတ်ဖို့ ပမာဏ ကြီးမားတဲ့ ဒီဂျစ်တယ် အချက်အလက်တွေထဲ အလိုအလျှောက် ၀င်ရောက် ရှာဖွေနိုင်ပါတယ်။ ရှေးရိုးဆန်တဲ့ ဆက်သွယ်ရေး လမ်းကြောင်းတွေကို အလားတူ စောင့်ကြည့်နိုင်ဖို့ အရင်းအမြစ်တွေ ပိုပြီး လိုအပ်တယ်။ ဒါပေမဲ့၊ အကယ်လို့ ကြိုတင်ကာကွယ်မှုတွေ ပြုလုပ်ထားမယ် ဆိုရင်၊ အခြေအနေက ပြောင်းပြန် ဖြစ်သွားနိုင်ပါတယ်။ အင်တာနက် ဆက်သွယ်ရေး ကိရိယာတွေရဲ့ လိုက်လျှော ညီထွေရှိမှုနဲ့ ခေတ်သစ် [*စာဝှက်စနစ်*](/my/glossary#Encryption)ရဲ့ အားသာချက်တွေကြောင့် တချိန်က အမျိုးသား စစ်တပ်နဲ့ ထောက်လှမ်းရေး အဖွဲ့အစည်းတွေမှာသာ အသုံးပြုတဲ့ လုံခြုံရေးစနစ်မျိုးကို အခုချိန်မှာ လက်ဝယ် ရရှိနိုင်ပြီ ဖြစ်တယ်။

ဒီအခန်းမှာ ဆွေးနွေးထားတဲ့ လမ်းညွှန်ချက်တွေကို လိုက်နာပြီး ဆော့ဗ်ဝဲတွေကို လေ့လာခြင်းဖြင့်၊ ဆက်သွယ်ရေး လမ်းကြောင်းရဲ့ လုံခြုံရေးကို ကြီးကြီးမားမား မြှင့်တင်ပေးနိုင်တယ်။ အီးမေးလ် ဝန်ဆောင်မှုပေးတဲ့ [*RiseUp*](/my/glossary#RiseUp)၊ လက်ငင်း စာတိုပို့စနစ် ဖြစ်တဲ့ [*Pidgin*](/my/glossary#Pidgin) ပရိုဂရမ်ရဲ့ ဖြည့်စွတ် ဆော့ဗ်ဝဲ  Off the Record [*OTR*](/my/glossary#OTR)၊ မော်ဇီလာ [*မီးလျှံမြေခွေး*](https://securityinabox.org/en/glossary#Firefox) ၊ မော်ဇီလာ [*မိုးကြိုးဌက်*](/my/glossary#Thunderbird)ရဲ့ ဖြည့်စွတ် ဆော့ဗ်ဝဲဖြစ်တဲ့ [*Enigmail*](/my/glossary#Enigmail) တို့ဟာ အလွန်အစွမ်းထက်တဲ့ ကိရိယာတွေ ဖြစ်ကြတယ်။ သို့သော်၊ အဲဒါတွေကို သုံးစွဲနေတဲ့အခါ၊ ဆက်သွယ် ပြောဆိုမှုရဲ့ လုံခြုံရေးကို ၁၀ဝ ရာခိုင်နှုန်းအထိ အာမခံချက် မပေးနိုင်ဘူး ဆိုတာကိုတော့ သဘောပေါက်ထားပါ။ မိမိ သတိမထားမိတဲ့ အန္တရာယ်တွေ အမြဲတမ်း ရှိနေနိုင်တယ်၊ ကွန်ပျူတာထဲမှာ ထည့်သွင်းထားတဲ့ [*keylogger*](/my/glossary#Keylogger) တို့၊ တံခါးနားမှာ ချောင်းနားထောင်နေတဲ့ လူတစ်ဦးဦး စတာတွေ ပါဝင်နိုင်တယ်။ လက်လွှတ်စပယ် ပြုလုပ်တဲ့ အီးမေးလ် ဆက်သွယ်ရေး တစ်ခုခု (သို့) တခြားအရာ တစ်ခုခုလည်း ဖြစ်နိုင်တယ်။ ဒီအခန်းရဲ့ ရည်ရွယ်ချက်ကတော့ တချို့ အစွန်းရောက်တဲ့ ရပ်တည်မှုမျိုးကို ရှောင်ရှားရင်း၊ မိမိအပေါ် မကျရောက်သေးတဲ့ ခြိမ်းခြောက်မှုတွေကို လျှော့ချပြီး၊ လူသိရှင်ကြား မဖြစ်စေလိုတဲ့ အရာမှန်သမျှကို အင်တာနက်ပေါ်မှာ ပေးပို့တာတွေ မလုပ်မိအောင် အထောက်အကူ ပေးဖို့ ဖြစ်ပါတယ်။

### နောက်ခံ ဇာတ်လမ်း - ###

<div class="background" markdown="1">
ဂလောဒီယာနဲ့ ပါပလောတို့ဟာ တောင်အမေရိက နိုင်ငံတစ်နိုင်ငံမှာ လူ့အခွင့်အရေးနဲ့ ပါတ်သက်တဲ့ NGO တစ်ခုမှာ အလုပ်လုပ်နေကြတယ်။ သူတို့ဟာ အဲဒီဒေသမှာ စစ်တပ်က ကျူးလွန်ခဲ့တဲ့ လူ့အခွင့်အရေး ချိုးဖောက်မှုတွေကို မျက်မြင် ကြုံတွေ့တဲ့ ပုဂ္ဂိုလ်တွေဆီကတဆင့် သက်သေ ထွက်ဆိုချက်တွေကို လအတော်ကြာ စုဆောင်းခဲ့ကြပြီးတဲ့နောက် ဂလောဒီယာနဲ့ ပါပလောတို့ဟာ သူတို့ ရရှိထားတဲ့ ဒေတာတွေကို အကာအကွယ် ပြုလုပ်နိုင်မဲ့ အဆင့်တွေကို စတင် လုပ်ဆောင်ခဲ့ကြတယ်။ သူတို့ လိုအပ်တဲ့ အချက်အလက်ကိုပဲ သိမ်းထားကြပြီး၊ TrueCrypt Volume တစ်ခုထဲမှာ သိမ်းထားကြတဲ့အပြင် ပြင်ပနေရာ အနှံ့အပြားမှာလည်း သိမ်းထားကြတယ်။ အဲဒီ သက်သေထွက်ဆိုချက်တွေထဲက တချို့ ရှုထောင့်တွေကို အစီရင်ခံစာ တစ်ခုထဲမှာ ထုတ်ပြန်ဖို့ ပြင်ဆင်နေကြရင်း၊ အထိခိုက်မခံတဲ့ သတင်း အချက်အလက်တွေနဲ့ ပါတ်သက်ပြီး တခြားနိုင်ငံမှာ ရှိတဲ့ သူတို့ရဲ့ လုပ်ဖော်ဆောင်ဖက် တချို့နဲ့ ဆွေးနွေးဖို့ လိုအပ်လာတာကို သတိပြုမိကြတယ်။ နာမည်တွေနဲ့ နေရာတွေကို ဖော်ပြခြင်း မပြုဖို့ သဘောတူ ထားကြပေမဲ့၊ ဒီကိစ္စနဲ့ ပတ်သက်ပြီး သူတို့ရဲ့ အီးမေးလ်နဲ့ လက်ငင်း စာတိုပေးပို့ချက်တွေကို လျှို့ဝှက်ထားလိုကြတယ်။ ဆက်သွယ်ရေး လမ်းကြောင်းရဲ့ လုံခြုံရေး အရေးပါပုံကို ဆွေးနွေးဖို့ ဆွေးနွေးပွဲ တစ်ခုကို ခေါ်ယူကြပြီး၊ ဂလောဒီယားက ရုံးမှာ တက်ရောက်လာကြတဲ့ သူတွေဆီမှာ မေးစရာ မေးခွန်း ရှိမရှိ မေးကြည့်လိုက်တယ်။
</div>

### ဒီသင်ခန်းစာကနေ လေ့လာသင်ယူနိုင်တဲ့ အချက်များ ###

- ကွန်ရက် စာပို့စနစ်နဲ့ လက်ငင်း စာတိုပေးပို့စနစ်ရဲ့ ဝန်ဆောင်မှုတွေမှာ လုံခြုံမှု မရှိရခြင်း အကြောင်း
- ပိုမို လုံခြုံမှု ရှိတဲ့ အီးမေးလ် အကောင့် အသစ်တစ်ခု ဖွင့်နည်း
- လက်ရှိ အီးမေးလ် အကောင့်ရဲ့ လုံခြုံရေးကို တိုးမြှင့်နည်း
- လုံခြုံမှုရှိတဲ့ လက်ငင်း စာတိုပေးပို့စနှစ် ဝန်ဆောင်မှုကို အသုံးပြုနည်း
- မိမိရဲ့ အီးမေးလ်ကို တစ်ဦးတစ်ယောက်က ၀င်ကြည့်နေတယ်လို့ ယူဆရင် လုပ်ဆောင်ရမဲ့အချက်
- အီးမေးလ် ဆက်သွယ်မှု တစ်ခုရဲ့ စစ်မှန်မှုကို စစ်ဆေးနည်း




---

lang: my
community: guide
type: tactics
legacy: True
child: True
weight: 2
depth: 3
title: Tips on responding to suspected email hacking and surveillance

---

အကယ်လို့ တယောက်ယောက် သင့်ရဲ့ အီးမေးလ်ကို စောင့်ကြည့်နေတယ်လို့ သံသယ ဖြစ်လာရင်၊ အကောင့် အသစ်တခုကို ဖွင့်ပြီး အဟောင်းကိုတော့ လှည့်ကွက်အနေနဲ့ ထားလိုက်ပါ။ ဒါပေမဲ့ အရင်တုန်းက အကောင့်နဲ့ အဆက်အသွယ် လုပ်ခဲ့တဲ့ လူတွေကိုတော့ စောင့်ကြည့်ခံရနိုင်တယ်။ ရလဒ်အနေနဲ့၊ တချို့ နောက်ဆက်တွဲ ကြိုတင်ကာကွယ်မှုတွေကို သင် ဆောင်ရွတ်ဖို့ လိုအပ်လာမှာ ဖြစ်ပါတယ် -

- သင်နဲ့ သင့်ရဲ့ လက်ရှိ အီးမေးလ် အဆက်အသွယ်တွေ နှစ်ဖက်စလုံးက အကောင့်သစ်တွေ ဖွင့်ကြဖို့ လိုတယ်။ သူတို့ကို သင် အသုံးမပြုဖူးတဲ့ အင်တာနက် ကဖေးလို နေရာမျိုးကနေပဲ ဆက်သွယ်ပါ။ အစောင့်ကြည့် ခံရနိုင်တဲ့အတွက် သင့်ရဲ့ အကောင့်အသစ် ရှိတဲ့နေရာကို မဖော်ပြမိစေဖို့ သင် အသုံးပြုနေကျ ကွန်ပျူတာကနေ ဆက်သွယ်နေတာမျိုးကို မလုပ်မိဖို့ ကျွန်တော့်တို့ အကြံပေးလိုတယ်။ တခြား ရွေးစရာ အနေနဲ့၊ အကယ်လို့ သင့်ရဲ့ အကောင့်အသစ်ကို ပုံမှန် အကောင့်ကနေ ဝင်မယ် ဆိုရင်၊ အဲဒီ ဆက်သွယ်ရေးလိုင်းတွေ (connections) ကို ဖျောက်ထားဖို့ [***အခန်း ၈။ အင်တာနက်ပေါ် အမည်ဝှက်ပြီး စီစစ် ဖြတ်တောက်မှု ရှောင်နည်း***](/my/chapter-8) ထဲမှာ ဖော်ပြထားတဲ့ ကိရိယာတွေထဲက တခုခုကို သင် အသုံးပြုနိုင်ပါတယ်။
- အဲဒီ အီးမေးလ် လိပ်စာအသစ်တွေနဲ့ ပတ်သက်တဲ့ အချက်အလက်ကို လုံခြုံမှုရှိတဲ့ - မျက်နှာချင်းဆိုင် တွေ့ဆုံမှုတွေ၊ လက်ငင်း စာတိုပေးပို့ချက်တွေ ဒါမှမဟုတ် စာဝှက်ထားတဲ့ [*VoIP*](/my/glossary#VoIP) စကားပြောဆိုမှုတွေ - စတဲ့ လမ်းကြောင်းတွေကနေ ဖလှယ်ပါ။
- အကောင့်အဟောင်းထဲကို ဝင်ထွက်နေတာကို ခဏလေး ဖြစ်ဖြစ်၊ အပြောင်းအလဲ မဖြစ်ပါစေနဲ့။ ချောင်းကြည့်နေတဲ့ သူအတွက်တော့ အဲဒီ အကောင့်ဟာ အထိခိုက်မခံတဲ့ ဆက်သွယ်ရေး လမ်းကြောင်းအတွက် သင် အသုံးပြုနေတယ်လို့ အထင်ရောက်သွား စေမှာ ဖြစ်ပါတယ်။ ဖြစ်နိုင်ရင်၊ အရေးပါတဲ့ အချက်အလက်ကို ဖော်ပြတာမျိုး ရှောင်ရမယ်၊ ဒါပေမဲ့ သင် လုပ်နေတဲ့ အကြောင်းအရာကို ပေါ်တင် မဖြစ်ပါစေနဲ့။ အဲဒါဟာ စိန်ခေါ်ချက် ဖြစ်လာနိုင်ပါတယ်။
- သင့်ရဲ့ ကိုယ်ရေးကိုယ်တာ အထောက်အထားနဲ့ အကောင့်အသစ်တို့ရဲ့ အဆက်အစပ်ရှိနေမှုကို ခက်ခဲအောင် လုပ်ထားပါ။ အကောင့် အသစ်နဲ့ အကောင့် အဟောင်းတွေ အကြားမှာ အီးမေးလ် မပို့ပါနဲ့ (ဒါမှမဟုတ် အဆက်အသွယ်တွေ ထဲက အကောင့်တွေကိုပါ အစောင့်ကြည့် ခံရနိုင်တယ်)။
- အကောင့် အသစ်ကို သုံးတဲ့အခါ ရေးလိုက်တဲ့ အကြောင်းအရာကို သတိထားပါ။ နာမည်တွေနဲ့ လိပ်စာ အမှန်တွေ ဒါမှမဟုတ် 'လူ့အခွင့်အရေး' (သို့) 'ညှင်းပမ်းနှိပ်စက်မှု' စတဲ့ စကားစုတွေကို မသုံးပါနဲ့။ အီးမေးလ် အဆက်အသွယ်တွေနဲ့ ရိုးရိုး ကုဒ်စနစ် တခုကို ဖန်တီးပြီး အဲဒါကို ပုံမှန် ပြောင်းလဲ အသုံးပြုပါ။
- အီးမေးလ် လုံခြုံရေး ဆိုတာ အစွမ်းထက်တဲ့ နည်းပညာဆိုင်ရာ ကာကွယ်မှုတွေ ထားရှိတာကိုပဲ ဆိုလိုတာ မဟုတ်ပါဘူး။ သင်နဲ့ သင့် အီးမေးလ် အဆက်အသွယ်တွေအကြား တယောက်နဲ့ တယောက် ဆက်သွယ်နေတဲ့ ပုံစံကို အာရုံစိုက်နေတာ ဖြစ်ပြီး၊ နည်းပညာနဲ့ မဆိုင်တဲ့ သင့်ရဲ့ လုံခြုံရေး အလေ့အထတွေကို ထိန်းကြောင်းပေးနေတာ ဖြစ်ပါတယ်။



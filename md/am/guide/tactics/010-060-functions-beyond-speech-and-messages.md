

---

lang: am
community: guide
type: tactics
legacy: True
child: True
weight: 6
depth: 3
title: Functions beyond speech and messages

---

ተንቀሳቃሽ  ስልኮች ወደ ተንቀሳቃሽ ኮምፒውተርነት እየተለወጡ ነው። እንዲህ አይነቶቹ ስልኮች የራሳቸው ኦፐሬቲንግ ሲስተም አላቸው፤ የተለያዩ አገልግሎቶችን የሚሰጡ እና ዳውንሎድ የሚደረጉ አፕሊኬሽኖችም አሏቸው። በሌላ በኩል፣ ቫይረሶች እና ስፓይዌሮች ወደሞባይል ስልክ ዓለምም መጥተዋል። በስልካችን ውስጥ ቫይረስ ሆን ተብሎ ሊጠመድበት ወይም ከኢንተርኔት ከምንጭናቸው አገልግሎቶች ለምሳሌ የጥሪ ድምፆች፣ መልቲሚዲያ መልእክቶች እና አፕሊኬሽኖች ጋራ ተጣምሮ ሊመጣብን ይችላል።


ቀደም ባሉት ጊዜያት የተመረቱ ሞባይል ስልኮች ከኢንተርኔት ጋራ የተያያዘ አገልግሎት አልነበራቸው፣ ቢኖርም በጣም ውሱን ነበር። ሆኖም ሳናውቀው የስልካችን ደኅንነት አደጋ ውስጥ እንዳይወድቅ ለመከላከል ከዚህ ቀጥሎ የተዘረዘሩትን የጥንቃቄ እርምጃዎች መከተሉ በጥብቅ የሚመከር ነው። አንዳንዶቹ የጥንቃቄ እርምጃዎች “ለስማርት ስልኮች” (Smartphones) ብቻ ሊሠሩ የሚችሉ ቢሆኑም የእያንዳንዳችን ስልክ ምን አገልግሎት እንደሚሰጥና እንደማይሰጥ ማወቅ መውሰድ ያለብንን የመፍትሔ አማራጭ በትክክል እንድንመርጥ ያግዘናል።

- ምሥጢራዊ ፋይሎችን እና ፎቶዎችን  በሞባይል ስልክ ላይ ፈጽሞ አለማስቀመጥ ይመከራል። በተቻለ ፍጥነት ማጥፋት ወይም ወደሌላ አስተማማኝ ቦታ መውሰድ ይገባል፤ [በኮምፒውተራችን ውስጥ ያሉ ስሱ መረጃዎችን እንዴት መጠበቅ ይቻላል?](/am/chapter-4)  የሚለውን ምእራፍ 4 መልሶ መመልከት ይጠቅማል፤

- የስልክ ጥሪዎን እና የጽሑፍ መልእክቶን ታሪክ/ክምችትን፣ የአድራሻ መዝገቡን፣ ፎቶዎችን ወዘተ ቶሎ ቶሎ ማጥፋት

- በስልክ ኢንተርኔት የምንጠቀም ከሆነ፣ በኮምፒውተራችን እንደምናደርገው ሁሉ ኢንክሪፕት የተደረገ ግንኙነት ማድረግን አለመርሳት ብልህነት ነው (ለምሳሌ [HTTPS](/am/glossary#SSL) መጠቀም)፤

- ከማልዌር ነጻ መሆኑ ካልተረጋገጠ ኮምፒውተር ጋራ ስልክን አለማገናኘነት። [ኮምፒውተርን ከማልዌር እና ከሰርጎ ገቦች ስለመጠበቅ?](/am/chapter-1) የሚያወሳውን ምእራፍ 1 ማንበብ፤

- የማይታወቁ ወይም ትክክለኝነታቸው ያልተረጋገጠ ፕሮግራሞችን ወደ ስልካችን አለመጫን፤ ለምሳሌ የጥሪ ድምፆች (ring tones)፣ የገጽ ምስሎችን (wallpaper)፣ [ጃቫ አፕሊኪሽኖችን (java applications)](/am/glossary#Java)። ከማንፈልጋቸው ወይም ከማይጠበቁ ላኪዎች የሚደርሱ ነገሮችንም እንዲሁ አለመቀበል ነው። እነዚህ ነገሮች ቫይረሶችን፣ የስለላ ፕሮግራሞችን ወዘተ የያዙ ሊሆኑ ይችላሉ፤

- የስልኮቻችንን የአገልግሎትና የአሠራር ሁኔታ፣ እንዲሁም ለውጦች ማስተዋል። የማናውቃቸው ፕሮግራሞች ሳንከፍታቸው ሲሠሩ ይታያሉ? እንግዳ መልእክቶች ይመጣሉ? ስልኩ ጤና ያጣል? የማንጠቀምባቸውን ወይም የማናውቃቸውን አፕሊኬሽኖችና አገልግሎቶች እንዳይሠሩ ማዘዝ ወይም የተጫነውን ማጥፋት (uninstall)፤

- የይለፍ ቃል የማይጠይቅ ለሕዝብ ክፍት የሆነ የኢንተርኔት መስመር/ኮኔክሽን ወይም ዋይፋይ (WiFi) መጠቀም ካለብን ከፍተኛ ጥንቃቄ ማድረግ አለብን። ኮምፒውተር እና ኢንተርኔት የሚገጥማቸው የደኅንነት አደጋ ሁሉ ሞባይል ስልኮችን ሊገጥማቸው እንደሚችል አለመዘንጋት፤

- በማንጠቀምባቸው ጊዜ ሁሉ የስልኮቻችንን [ኢንፍራሬድ (Infrared-IrDA)](/am/glossary#IrDA) ፣  [ብሉቱዝ (Bluetooth)](/am/glossary#Bluetooth) እና ገመድ አልባ/ዋየርለስ (Wireless Internet-WiFi) የኢንተርኔት መስመር አገልግሎቶች ማጥፋት ወይም እንዳይሠራ ማድረግን (switched off and disabled) አለመርሳት። እነዚህን አገልግሎቶች ማብራት ያለብን ልንጠቀምባቸው ስንፈልግ ብቻ መሆን አለበት። በሚታመኑ ሁኔታዎች እና ቦታዎች ብቻ መጠቀምም የሚገባ ነው። ብሉቱዝን ፈጽሞ አለመጠቀም ይመረጣል፤ ለስለላ/ጠለፋ በጣም ቀላል ነውና። መረጃዎችን ከስልክ ወደ ኮምፒውተር ለመውሰድ በብሉቱዝ ከማስተላለፍ ይልቅ ገመዶችን (ኬብሎችን) መጠቀም የተመረጠ ነው።




---

lang: am
community: guide
type: tactics
legacy: True
child: True
weight: 1
depth: 3
title: Deleting information

---

በቴክኒካዊ አነጋገር በኮምፒውተራችን ላይ “መደምሰስ” (ዴሊት) የሚባል ነገር የለም። አንድን ፋይል ስንደመስስ/ዴሊት ስናደርግ ፋይሉን ከነበረበት ቦታ ወደ ሪሳይክል ቢን (የቆሻሻ ቅርጫት) መውሰዳችን ነው እንጂ እስከመጨረሻው ማጥፋታችን  አይደለም ነው። ይህ ማለት የፋይሉ ስም ከኮምፒውተራችን ላይ ይጠፋል። ፋይሉ ቀደሞ የነበረበት ቦታም ባዶ ይሆናል፤ ስለዚህም ይህን የተለቀቀ ቦታ ለሌላ ፋይል ልንጠቀምበት እንችላለን ማለት ነው። ይህ ቦታ በሌላ ፋይል እስኪያዝ ድረስ ግን በተደመሰሰው ፋይል ውስጥ በነበረው መረጃ እንደተያዘ ይቆያል። ነገሩን የፋይል ካቢኔት ምሳሌ ብናየው የበለጠ ግልጽ ይሆናል። በፋይል ካቢኔቱ ውስጥ ብዙ መዝገቦች/ፋይሎች አሉ፤ እያንዳንዱ ፋይልም ስያሜ አለው። በእያንዳንዱ ፋይል ውስጥ ደግሞ የተለያዩ መረጃዎች ይኖራሉ። እንግዲህ፣ አንድን ፋይል ስንደመስስ የፋይሉን ስም ነው የምናጠፋው እንደማለት ነው። የፋይሉ ስም ቢጠፋም፣ በውስጡ የያዘው መረጃ ግን በሌላ እስኪተካ እንዳለ ይቆያል። ዴሊት ስናደርግ (ስንደመስስ) የፋይሉ ስም ከኮምፒውተራችን ስለሚጠፋ በውስጡ የያዘውን መረጃ በቀድሞ ስሙ ፈልገን ልናገኘው አንችልም። በቀላሉ ፈልገን አናግኘው እንጂ ግን በፋይሉ ውስጥ የነበረው መረጃ ሁሉ ተኖ ይጠፋል ማለት አይደለም፤ ልክ እንደ ፋይልካቢኔቱ ሁሉ በሌላ እስኪተካ ይቆያል። ለዚህም ነው ትክክለኛው ሶፍትዌር እስካለን እና ፈጥነን እርምጃ እስከወሰድን ድረስ በስሕተት ያጠፋናቸውን ፋይሎች መልሰን ልናገኛቸው እንችላለን በማለት [***በምእራፍ 5፡ የጠፉ መረጃዎችን መልሶ ማግኘት የሚቻለው እንዴት ነው?***](/am/chapter-5) ያወሳነው። 


ከዚህም ሌላ፣ ኮምፒውተራችንን በተጠቀምን ቁጥር እኛ ባናውቀውም በርካታ ፋይሎች እንደሚፈጠሩ እና አስተማማኝ ባልሆነ መልኩ እንደሚደመሰሱ መርሳት የለብንም።  ለምሳሌ አንድ ሰው ትልቅ ሪፖርት እየጻፈ ነው እንበል። ይህ ሥራ ምናልባት ሳምንት ይፈጅ ይሆናል። የሪፖርቱ ጸሐፊ በየእለቱ ለብዙ ሰዓታት በኮምፒውተሩ ይሠራል። ሰውየው በዚህ ረጅም ሥራው ፋይሉን ሴቭ ባደረገ (ያለው ነገር የፋይሉ አካል እንዲሆነ ባዘዘ) ቁጥር ዊንዶውስ የዶክመንቱን አዲስ ቅጂ ይፈጥራል፤ በሐርድ ድራይቩ ላይም ያጠራቅመዋል። ከቀናት የአርትኦት ሥራ በኋላ እኛ ባናውቀውም ሪፖርቱ በየጊዜው የነበረውን ቅርጽ የሚሳዩ በርካታ አይነቴዎች (versions)   ሊኖሩን ይችላል። 

 
ዊንዶውስ በአጠቃላይ የየፋይሎቹን የቆዩ/የቀድሞ አይነቴዎች ይደመስሳል። ነገር ግን ደኅንነትን ለመጠበቅ ሲል በላዩ ላይ ሌላ ነገር (overwrite) ለመጻፍ ብሎ ፋይሉ የነበረበትን የመጀመሪያ ቦታ ሲያስስ አይውልም። ከዚህ ይልቅ የመጨረሻውን የፋይሉን ቅርጽ (አይነቴ / ቨርዥን) ቀደም ሲል ለምሳሌ ባነሳነው የፋይል-ካቢኔት አሠራር የፋይሉን ስም ከአሮጌው ወደ አዲሱ አዙሮ እንደ አዲስ ያስቀምጠዋል። በዚህ አሠራሩም የቀደመውን የፋይሉን አይነቴ ባለበት ይተወዋል፣ ሌሎች ፕሮግራሞች ቦታውን እስኪጠቀሙበት ድረስም ፋይሉ እዚያው ይቆያል። ይህን ዶክመንት ከነዘር ማንዘሩ ማጥፋት እንዳለብን ካመንን የመጨረሻውን አይነቴ መደምሰስ (ዴሊት ማድረግ) በቂ እርምጃ አይሆንም።
ዲጂታል መረጃዎቻችን የሚገኙት በኮምፒውተራችን ሐርድ ድራይቭ ላይ ብቻ አለመሆኑንም መዘንጋት አይቻልም። ሲዲዎች፣ ዲቪዲዎች፣ ተንቀሳቃሽ የመረጃ ማህደሮች/ቋቶች፣ ፍሎፒ ዲስኮች፣ ፍላሽ የማስታወሻ ካርዶች፣ ሞባይል ስልኮች፣ ተንቀሳቀሽ ሐርድ ድራይቮች ሁሉ ዲጂታል መረጃዎችን ይይዛሉ። ስለዚህም ስሱ መረጃዎችን ፈጽሞ ለማጥፋት ከተፈለገ በቀጥታ ዴሊት በማድረግ ብቻ ነገሩን መቋጨት እንደማይቻል የተረጋገጠ ነው። 




---

lang: am
community: guide
type: tactics
legacy: True
child: True
weight: 3
depth: 3
title: Firewalls

---

ፋየርዎል በኢንተርኔት አማካኝነት ወደኮምፒውተራችን የሚመጣን ዳታ/መረጃ በመጀመሪያ የሚያይ ፕሮግራም ነው። የምንልከው መረጃ ከመሄዱ በፊት ለመጨረሻ ጊዜ የሚገኛነውም ከፋየርዎል ጋራ ነው። ፋየርዎል በአንድ ቤት በር ላይ እንደቆመ የጥበቃ ሠራተኛ ሊታይ ይችላል። የሚመጡትን መረጃዎች ይቀበላል፣ ይመረምራል፤ ወጪና መጪ ዳታዎችን በተመለከተም ውሳኔ ይሰጣል። በመሠረቱ ቫይረሶች እና ሰርጎ ገቦች (hackers) ኮምፒውተራችንን እንዲያገኙ መንገድ ከሚከፍቱ የማይታመኑ የኢንተርኔት እና የአካባቢ መረቦች (local networks) መጠንቀቅ እጅግ አስፈላጊ ነው። የዚያኑ ያህልም ከእኛ ኮምፒውተር የሚወጡትን/የሚላኩትንም መከታተል አስፈላጊ መሆኑን መዘንጋት የለብንም። 

ጥሩ ፋየርዎል በኮምፒውተራችን ላይ የሚገኝ ማንኛውም ፕሮግራም ሥራ ከመጀመሩ በፊት ፈቃዳችንን እንዲያገኝ ግድ ይለዋል። ከፕሮግራሞቻችን አንዱ በኢንተርኔት የውጭውን ዓለም ለመገናኘት ቢሞክር፣ ፋየርዎላችን ያግደዋል፤ ከዚያ ቀድም ፈቃድ የተሰጠው ፕሮግራም ካልሆነም ስለሙከራው ለእኛ ያሳውቀናል። ይህን የሚያደርገው በዋናነት በእኛ ኮምፒውተር የሚገኝ [*ማልዌር*](/am/glossary#Malware) ወደሌሎች እንዳይሰራጭ ወይም ሰርጎ ገቦችን ወደ እኛ እንዳይጋብዝብን ነው። በመሆኑም ፋየርዎል ኮምፒውተራችን ለአደጋ ሲጋለጥ የቅድመ ማስጠንቀቂያ በመስጠት እና የሁለተኛ ደረጃ መከላከያ ደጀን በመሆን ያገለግላል።



### ፋየርዎል ሶፍትዌር ###

በቅርብ ለተጠቃሚዎች እየደረሱ የሚገኙ የማይክሮሶፍት ዊንዶውስ ፕሮግራሞች በቀጥታ በራሱ ሥራ የሚጀምር አስቀድሞ የተገጠመ ፋየርዎል አላቸው። አሳዛኙ ነገር የዊንዶውስ ፋየርዎል በብዙ መልኩ ውሱንነቶች ያሉበት መሆኑ ነው። በተለይ የሚላኩ/ወጪ ግንኙነቶችን የማይፈትሽ መሆኑ ተጠቃሽ ነው። ለመጠቀም ከበድ ያለ መሆኑም ሌላ ችግር ነው። ሆኖም ኮምፒውተራችንን በተሻለ መንገድ መጠበቅ የሚችል [*ኮሞዶ ፋየርዎል (Comodo Firewall)*](/am//glossary#Comodo_Firewall) የተባለ [*ነጻ (freeware)*](/am/glossary#Freeware) ፕሮግራም አለ።


<div class=getstarted markdown=1>
 
አጠቃቀም! [***የኮሞዶ ፋየርዎል መመሪያ (Comodo Firewall Guide)***](/en/comodofirewall_main)

</div>



### የማያስተማምኑ የግንኙነት መረቦችን (network connections) መከላከል ###

- ጥበቃ የሚያስፈልጋቸውን ስሱ ሥራዎች በምናከናውንበት ኮምፒውተር ላይ ለሥራችን አስፈላጊ የሆኑ ፕሮግራሞችን ብቻ መጫን አለብን። እነዚህን ፕሮግራሞች ከተመሰከረላቸው ምንጮች ማግኘታችንን ማረጋገጥ ይኖርብናል። የማንጠቀምባቸውን ሶፍትዌሮች ማስወገድ (ኢጫን) ጠቃሚ ነው። 

- የማንጠቀምበት ጊዜ ሁሉ ኮምፒውተራችንን ከኢንተርኔት መስመር ግንኙነትን ማለያየት (Disconnect)፣ ወደ መኝታ ስንሄድም ኮምፒውተሩን ሙሉ በሙሉ ማጥፋት ይኖርብናል።

- የዊንዶውስ መክፈቻ የምሥጢር/የይለፍ ቃላችንን/ቁልፋችንን ለማንም ቢሆን አሳልፎ መስጠት አይገባም።

- የማንገለገልባቸው፣ ነገር ግን በሥራ ላይ (enable) የሚገኙ “የዊንዶውስ አገልግሎቶች” ('Windows services') ካሉ ማስቆም (disable) አለብን። ለዝርዝር መረጃ [***ተጨማሪ ንባብ***](/am/chapter-1-5) የሚለውን ክፍል ይመልከቱ።

- በቢሯችን የሚገኘው የግንኙነት መረብ የመከላከያ ፋየረዎል ከሌለው አሁኑኑ መጫን ይገባል። ገበያ ላይ በሽያጭ የሚገኙ ብሮድባንድ [*ጌትዌይስ (gateways)*](/am/glossary#Router) ለአጠቃቀም ቀላል ናቸው፤ የግንኙነት መረባችንንም በተሻለ መንገድ ይጠብቃሉ። ይህንን ወደተግባር ለመቀየር ከየት መጀመር እንዳለብን እርግጠኛ ካልሆንን የቢሯችንን የግንኙነት መረብ የዘረጉትን ባለሞያዎች በማነጋገር መጀመር እንችላለን።



<div class=background markdown=1>

**ሰለሞን**፦ ይህ ማለት አሁን ጸረ ቫይረስ፣ ጸረ ስፓይዌር እና ፋየርዎል እንድጭን ትፈልጋላችሁ ማለት ነው? ለመሆኑ ኮምፒውተሬ ይህንን ሁሉ መሸከም ይችላል?

**ሐሰን**፦ በትክክል! በዚህ ዘመን በኢንተርኔቱ ዓለም ደኅንነቱ የተጠበቀ ግንኙነት እንዲኖርህ ከፈለክ ቢያንስ እነዚህ ሦስቱ ያስፈልጉሃል። ሦስቱ በመተባበር እንዲሠሩ ተደርገውን ነው የተፈጠሩት፤ ስለዚህ ሦስቱንም መጫን የሚያስከትለው ችግር አይኖርም። ነገር ግን በአንድ ጊዜ ሁለት ጸረ ቫይረሶች ወይም ሁለት ፋየርዎሎችን መጫን እንደሌለብህ አትርሳ።

</div>


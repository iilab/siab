

---

lang: am
community: guide
type: tactics
legacy: True
child: True
weight: 4
depth: 3
title: Specific circumvention proxies

---

ከዚህ ቀጥሎ የኢንተርኔት እገዳን ለማለፍ (ሰርከምቬንት ለማድረግ) የሚረዱ ጥቂት መሣሪያዎችን እና [*ፕሮክሲዎችን (proxies)*](/am/glossary#Proxy) እንመለከታለን። አዳዲስ የሰርከምቬንሽን መሣሪያዎች በየጊዜው ይፈጠራሉ፤ የነበሩትም ቶሎ ቶሎ ይሻሻላሉ። ስለዚህ በዚሁ ምእራፍ  [*የተጨማሪ ንባብ*](/am/chapter-8-5) ክፍል የተጠቀሰውን የኢንተርኔት ደኅንነት መጽሐፍ (Security in-a-Box) ድረ ገጽ አዘውትረን  መጎብኘት ይኖርብናል። 

**ሳይፎን2 (Psiphon2)** ማንነትን የሚሰውር የግል የዌብ ፕሮክሲ ሰርቨር ነው። [*ሳይፎን2ን (psiphon2)*](http://www.psiphon.ca/)  ለመጠቀም የድረ ገጹ ትክክለኛ አድራሻ፣ እንዲሁም የተጠቃሚ ስም ከይለፍ ቃሉ ጋራ ያስፈልገናል። ይህን አድራሻ/አካውንት ለመክፈት የሳይፎን2 (psiphon2) ተጠቃሚ የሆነ ሰው ሊጋብዘን ይችላል፤ ወይም የዚህ መጽሐፍ የሕትመት/ወረቀት ቅጂ ውስጥ የሚገኘውን የግብዣ ኮድ መጠቀም ይቻላል። [*የሳይፎን ተጠቀሚዎች መመሪያ (Psiphon User's Guide)*](https://sesawe.net/Using-psiphon-2.html)  ተጨማሪ መረጃ ይሰጣል።


**ሲሶው ሆትስፖት  ሺልድ (Sesawe Hotspot Shield)** ለሕዝብ ክፍት የሆነ፣ በዌብ ላይ ያልተመሠረተ፣ አስተማማኝ የሰርከምቬንሽን ፕሮክሲ ነው። ሲሶውን ለመጠቀም  [*መጀመሪያ መሣሪያውንዳውንሎድ ማድረግ (download the tool)*](https://sesawe.net/Anchor-Free-Hotspot-Shield.html) እና ከዚያም መጫን ያስፈልጋል። “ሆትስፖት ሺልድን” የፈጠረው ኩባንያ ገቢውን ከማስታወቂያ ያገኛል። ስለዚህም በማሰሻው   [*ኢንክሪፕሽን (encryption)*](/am/glossary#Encryption) የሌላቸውን ድረ ገጾች በጎበኘን ቁጥር  በአናቱ ላይ ማስታወቂያ  ("banner ad") እናያለን። በገለልተኛ ወገን ማረጋገጥ ባይቻልም፣  ኩባንያው የተጠቃሚዎቹን [*የአይፒ አድራሻ (IPaddress)*](/am/glossary#IP_address) ያጠፋዋል፤ ይህም ማለት በማጠራቀም ወይም ማስታወቂያ ለሚሰጡት ድርጅቶች በማስተላለፍ ፋንታ ፈጽሞ ያጠፋዋል ማለት ነው። ሆትስፖት ሺልድ (Hotspot  Shield) በቨርቹዋል ፕራይቬት ኔትወርክ (Virtual Private Network -VPN) የሚሠራ በመሆኑ የኢንተርኔት ግንኙነታችን በሙሉ የሚያልፈው በፕሮክሲው በኩል ይሆናል፤ “አየር ላይ” ("connected") እስካለን ድረስም ይኸው ይቀጥላል። በአገራችን የምንጠቀምበት የኢሜይል እና የፈጣን መልእክት ግንኙነት አገልግሎት ሰጪዎች የሚታገዱ/የሚመረመሩ (filtered) ከሆነ ይህ መሣሪያ በጣም ይጠቅመናል። ስለሆትስፖት ሺልድ  [*ከAnchorFree website*](http://www.hotspotshield.com/)  የበለጠ መረዳት እንችላለን። 
<!--


**ሳይፎን (Psiphon)** በሌላ ኢንተርኔት በማይጠልበት (unfiltered) አገር የሚኖር፣ ዊንዶውስ ኮምፒውተሩን ከፈጣን የኢንተርኔት ኮኔክሽን ጋራ አገናኝቶ ሳያጠፋ የሚተው፣ የምናውቀው ሰው ካለ ሳይፎን ጥሩ አማራጭ ሊሆን ይችላል። [*ሳይፎንን (Psiphon)*](/am/glossary#Psiphon)  ለመጠቀም፣ በሌላ አገር የሚገኘው ሰው ፕሮግራሙን [*ከሲቪሴክ ድረ ገጽ (Civisec webpage)*](http://psiphon.civisec.org/)  ዳውንሎድ እንዲያደርግ እና እንዲጭን፣ ከዚያም አድራሻ/አካውንት እንዲከፍትልን መጠየቅ አለብን።  በመጨረሻም  [*የፕሮክሲውን (proxy)*](/am/glossary#Proxy) [*የአይፒ አድራሻ (IPaddress)*](/am/glossary#IP_address)፣ እንዲሁም የተጠቃሚ ስማችንን ከይለፍ ቃሉ ጋራ ይልክልናል። ይህም የሚታመን፣ ደኅንነቱ የሚያስተማምን፣ በዌብ ላይ የተመሠረተ የግል የሰርከምቬንሽን [*ፕሮክሲ (proxy)*](/am/glossary#Proxy) አካውንት/አድራሻ ባለቤት ያደርገናል። ለማንኛውም ይህን አድራሻ መጠቀም ከመጀመራችን በፊት   [*የሚያስተማምኑ እና የማያስተማምኑ ፕሮክሲዎች*](/am/chapter-8-3#የሚያስተማምኑ_እና_የማያስተማምኑ_ ፕሮክሲዎች) በሚለው ክፍል በመተለከትነው መሠረት  [*የፕሮክሲውን (proxy)*](/am/glossary#Proxy) የጣት አሻራ ትክክለኛነት ማረጋገጥ አለብን። [*የሳይፎን ተጠቃሚዎች መመሪያን (Psiphon User's Guide)*](/en/glossary#Psiphon_users_guide) *Appendix C* ተጨማሪ ማብራሪያ ይሰጣል።
-->


**ዩር-ፍሪደም (Your-Freedom)** ደኅንነቱ የተረጋገጠ፣ በዌብ ላይ ያልተመሠረተ፣ የግል የሰርከምቬንሽን [*ፕሮክሲ (proxy)*](/am/glossary#Proxy) ነው። ነጻ የሰርከምቬንሽን አገልግሎት ለማግኘት የሚያስችል  [*ነጻ-ሶፍትዌር (freeware)*](/am/glossary#Freeware) መሣሪያ ነው። የተሻለ ፍጥነት ያለውን፣ ውሱንነቶቹ አነስተኛ የሆነውን በክፍያ የሚገኘውን አግልግሎቱንም መግዛት እንችላለን።  [*ዩር-ፍሪደምን (Your-Freedom)*](/am/glossary#Your-Freedom) ለመጠቀም  [*መሣሪያውን ዳውንሎድ ማድረግ*](http://www.your-freedom.net/index.php?id=3)  እና  [*አካውንት/አድራሻ መክፈት*](http://www.your-freedom.net/index.php?id=170&amp;L=0) ይጠበቅብናል። ሁለቱንም በቀላሉ ወደ [*ዩር-ፍሪደም (Your-Freedom) ድረ ገጽ*](http://your-freedom.net) በመሔድ ማከናወን ይቻላል። ከዚያ በማስከተል ከኢንተርኔት ጋራ ስንገናኝ ፕሮክሲውን ለመጠቀም እንችል ዘንድ የኢንተርኔት ማሰሻችንን ማስተካከል አለብን። ይህን እንዴት ማድረግ እንደሚቻል [*ከሲሶው ፕሮጀክት ድረ ገጽ (Sesawe Project)*](http://sesawe.net/Using-Your-Freedom.html)  መረዳት እንችላለን። 


**ፒስፋየር (Peacefire)**  ብዛት ያላቸውን በዌብ ላይ የተመሠረቱ የሕዝብ [*ፕሮክሲዎችን (proxies)*](/am/glossary#Proxy) ይዟል። ፕሮክሲዎቹን ለማግኘት እንደምንጠቀምበት መንገድ ፕሮክሲዎቹ ደኅንነታቸው የተጠበቀ ሊሆንም ላይሆንም ይችላል።  [*ፒስፋየር (Peacefire)*](/am/glossary#Peacefire) [*ፕሮክሲ (proxy)*](/am/glossary#Proxy) ስንጠቀም፣ በእኛ እና [*በፕሮክሲው (proxy)*](/am/glossary#Proxy) መካከል የሚፈጠረው ግንኙነት ደኅንነቱ የተረጋገጠ እንዲሆን በአድራሻ መጻፊያው ላይ [*ኤችቲቲፒኤስ (HTTPS)*](/am/glossary#SSL)  አድራሻ ማስገባት ይኖርብናል። አዳዲስ [*ፕሮክሲዎችን (proxies)*](/am/glossary#Proxy) ተገልጋዮች በየጊዜው በኢሜይል እንዲያውቋቸው ይደረጋል። እያንዳንዳችንም  [*በፒስፋየር ድረ ገጽ (Peacefirewebsite)*](http://peacefire.org/) በመመዝገብ ዜናዎችን/መረጃዎችን ማግኘት እንችላለን። 


<div class="background" markdown="1">
**መንሱር**፦ ድንቅ ነው! ስለዚህ ፕሮክሲ ሰርቨር እስከተጠቀምኩ ድረስ የእኛ የኢንተርኔት አገልግሎት አቅራቢ (ISP) የምሠራውን ማየት አይችልም ማለት ነው?

**አዜብ**፦ ደኅንነቱ የተጠበቀ ፕሮክሲ እስከተጠቀምን እና በየመካከሉ ብቅ ሊሉ ለሚችሉ “የደኅንነት ሰርተፊኬት ማስጠንቀቂያዎች” ተገቢውን ትኩረት እስከሰጠን ድረስ እንዳልከው ግንኙነታችን አይታይም። ደኅንነቱ ያልተጠበቀ ፕሮክሲም ቢሆን የታገዱ የኢንተርኔት መንገዶችን ለማለፍ ያስችለናል፤ ነገር ግን የኢንተርኔት አገልግሎት አቅራቢያችን የምንጎበኘው ድረ ገጽ ያለበትን ቦታ ጨምሮ ግንኙነታችንን እንዲመለከት ሊፈቅድለት ይችላል። 
</div>




---

lang: am
community: guide
type: tactics
legacy: True
child: False
weight: 008
title:  8. How to remain anonymous and bypass censorship on the Internet

---

የኢንተርኔት ተጠቃሚዎች የተወሰኑ ድረ ገጾችን እንዳይመለከቱ ወይም አገልግሎቶችን በኢንተርኔት እንዳያገኙ የሚከለክሉ ሶፍትዌሮችን የሚጭኑ አገሮች አሉ፤ የክልከላ ምክንያታቸው የተለያየ ነው። ኩባንያዎች/ድርጅቶች፣ ትምህርት ቤቶች፣ የሕዝብ አብያተ መጻሕፍትም እንዲሁ ሠራተኞች፣ ተማሪዎች እና ተጠቃሚዎች “ሥራ ያደናቅፋሉ” የሚሏቸውን ድረ ገጾችና አገልግሎቶች ለማግኘት እንዳይችሉ የሚያደርጉ ሶፍትዌሮችን ይጭናሉ። ይህን መሰሉ ክልከላ በተለያየ መልኩ ሊመጣ ይችላል። አንዳንድ ክልከላዎች በድረ ገጹ [*አይፒ አድራሻ (IP address)*](/am/glossary#IP_address) ላይ የሚያነጣጠሩ ናቸው፤ ሌሎቹ ደግሞ የድረ ገጹን   [*የዶሜን ስም (የኢንተርኔት መጠሪያ) (domain names)*](/am/glossary#Domain_name)  በክልከላ መዝገብ በማስገባትና በማገድ የሚሠሩ ናቸው። የተወሰኑ ቁልፍ ቃላትን ወይም ኢንክሪፕትድ ባልሆነ የኢንተርኔት ግንኙነቶች የሚደረጉ ፍለጋዎችን በማደን የሚከለክሉም አሉ።

የትኛውም የመከልከያ/የሳንሱር መንገድ ጥቅም ላይ ቢውል ሁሉንም ለማለፍና የተከለከለውን ድረ ገጽ መክፈት ወይም አገልግሎቱን ማግኘት ግን ይቻላል። ክልከላው ከተደረገበት አገር ውጭ በሚገኝ አገናኝ (intermediary) ኮምፒውተር አማካኝነት የተከለከለውን ድረ ገጽ/አገልግሎት ማግኘት ይቻላል። ይህ በተለምዶ  *ሴንሰርሺፕ ሰርከምቬንሽን (censorship circumvention)* (ሳንሱርን ማለፍ) ወይም በአጭሩ  [*ሰርከምቬንሽን (circumvention)*](/am/glossary#Circumvention)  ይባላል፤ በተከለከለው ኮምፒውተርና በአገልግሎቱ መካከል ሆነው የሚያገናኙት አገናኝ ኮምፒውተሮች ደግሞ   [*ፕሮክሲ/ዎች (proxies)*](/am/glossary#Proxy) ይሰኛሉ። [*ፕሮክሲዎች (proxies)*](/am/glossary#Proxy) በተለያየ መንገድ አገልግሎት ይሰጣሉ። ይህ ምእራፍ ስለብዙኀ ፕሮክሲ ስምአልባ መረቦች (multiple-proxy anonymity networks) አጭር ማብራሪያ ይዟል። ምእራፉ [*ስለሰርከምቬንሽን (circumvention)*](/am/glossary#Circumvention) [*ፕሮክሲ/ዎች (proxies)*](/am/glossary#Proxy) ዝርዝር ማብራሪያ ያቀርባል፤ እንዴት እንደሚሠሩም ያስረዳል።

እነዚህ ሁለት መንገዶች የኢንተርኔት ክልከላን (Internet filters) ለማለፍ የሚያስችሉ ናቸው፤ የመጀመሪያው የኢንተርኔት እንቅስቃሴዎቻችንን በተቻለ መጠን ማንነታችን ሳይታወቅ እንድናከናውን ቢያስችለንም የግንኙነታችንን ፍጥነት ግን ይቀንሰዋል።  [*የፕሮክሲ (proxy)*](/am/glossary#Proxy) አገልግሎት የሚሰጠንን ግለሰብ ወይም ድርጅት የምናውቅውና የምናምነው ከሆነ፣ መሠረታዊ የሚባለው [*ሰርከምቬንሽን (circumvention)*](/am/glossary#Circumvention) [*ፕሮክሲ(proxy)*](/am/glossary#Proxy) የተሻለ አገልግሎት ሊሰጠን ይችላል።


### አስረጅ አጋጣሚ ###
<div class="background" markdown="1">
መንሱር እና ማክዳ የቅርብ ጓደኛሞች ናቸው። በጋራ የሚያንቀሳቅሱት የሰብአዊ መብት ጥሰቶችን የሚያጋልጡበት እና የፖለቲካ ለውጥ እንዲመጣ የሚያቀነቅኑበት ብሎግ አላቸው። መንግሥት ድረ ገጻቸውን መዝጋት ቢፈልግም አልቻለም፤ ምክንያቱም የድረ ገጹ መቀመጫ/ማስተናገጃ (host) የሚገኘው በሌላ አገር በመሆኑ ነው። ስለዚህም የመንግሥት የስለላ ሠራተኞች የብሎጉን (ድረ ገጹን) አዘጋጆችና ተባባሪዎች ማንነት ለማወቅ አሰሳ ከጀመሩ ሰንብተዋል። 
ማክዳ እና መንሱር በብሎጋቸው በሚያቀርቧቸው አዳዲስ መረጃዎች መሪነት የመንግሥት ሰዎች ማንነታቸውን እንዳይደርሱበት ሰግተዋል። በተጨማሪም መንግሥት ብሎጋቸው እንዳይታይ ማገዱ አይቀርምና ከወዲሁ ዝግጅት ማድረግ እንዳለባቸው ተረድተዋል። ስለዚህ እገዳው ሲመጣ በየጊዜው ድረ ገጻቸውን ከፍተው አዳዲስ መረጃዎችን ለማቅረብ ያላቸውን አማራጭ ለመፈተሽ፣ አገር ቤት የሚገኙ አንባቢዎቻቸው ደግሞ ድረ ገጹን ከፍተው ለማንበብ የሚችሉበትን መንገድ ከወዲሁ ለማስረዳት ወስነዋል። አንባቢዎቹ እገዳውን የሚያልፉበትን ዘዴ ካልተረዱ ብሎጉን ማንበብ አይችሉም።
</div>


### የምእራፉ ዋና ዋና ጭብጦች ###
 - በአገራችን በተለያየ ምክንያት የታገዱ ድረ ገጾችን እንዴት ማግኘትና ማንበብ ይቻላል?
 - የምንጎበኘው ድረ ገጽ ያለንበትን ትክክለኛ አድራሻ እንዳያውቀው ለማድረግ የሚቻለው እንዴት ነው?
 - የየግላችን [*የኢንተርኔት አገልግሎት አቅራቢ (አይኤስፒ/ISP)*](/am/glossary#ISP)  ወይም ሌላ በአገራችን የሚገኝ የስለላ ተቋም 
   የምንጎበኘውን ድረ ገጽም ሆነ በኢንተርኔት ያገኘነውን አገልግሎት እንዳያውቁብን ለማድረግ የምንችለው እንዴት ነው?



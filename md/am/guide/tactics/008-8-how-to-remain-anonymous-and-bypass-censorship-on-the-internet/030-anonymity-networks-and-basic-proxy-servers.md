

---

lang: am
community: guide
type: tactics
legacy: True
child: True
weight: 3
depth: 3
title: Anonymity networks and basic proxy servers

---

### የማንነት መሰወሪያ መረቦች ###

የማንነት መሰወሪያ መረቦች የኢንተርኔት ትራፊካችንን ወደ ተለያዩ  [*ፕሮክሲዎች (proxies)*](/am/glossary#Proxy) ያስተላልፉታል ('bounce')፤ ይህንንም የሚያደርጉት የእኛን ማንነት፣ ምን እንደምንፈልግ እና የት እንደሆንን እንዳይታወቅ ለማድረግ ነው። ይህ በአንጻሩ አንድን ድረ ገጽ ለመክፈት ወይም አገልግሎት ለማግኘት የሚወስደውን ጊዜ ያረዝመዋል። ይሁንና [*ቶር (Tor)*](/am/glossary#Tor) የምንመካበት፣ አስተማማኝ እና ለሕዝብ ክፍት የሆነ የሰርከምቬንሽን አገልግሎት ይሰጠናል፤ ይህም የምንጠቀምባቸውን  [*ፕሮክሲዎች (proxies)*](/am/glossary#Proxy) የሚያስተዳድረው ሰው/ድርጅት አስተማማኝነት ምን ያህል እንደሆነ ለማወቅ ከመጨነቅ ያድነናል። እንደምንግዜውም፣ ስሱ መረጃዎችን ከማስገባታችን/ከመጻፋችን በፊት [“HTTPS”ን](/am/glossary#SSL) በመጠቀም  ግንኙነታችንን ኢንክሪፕት ማድረግ ይኖርብናል። 

[*ቶርን (Tor)*](/am/glossary#Tor) ለመጠቀም  ሶፍትዌሩን መጫን አለብን፤ በውጤቱ ግን ማንነታችንን የሚሰውር እና እገዳዎችን በማለፍ የኢንተርኔት ድረ ገጾችን/አገልግሎቶችን ለማግኘት የሚያስችለን መሣሪያ ባለቤቶች እንሆናለን። ከዚያ በኋላ [*ከቶር (Tor)*](/am/glossary#Tor) መረብ ጋራ በተገናኘን ቁጥር በቀጥታ በሦስት [*የቶር (Tor)*](/am/glossary#Tor) አስተማማኝ [*ፕሮክሲዎች (proxies)*](/am/glossary#Proxy) በኩል እናልፋለን። ይህም [*የኢንተርኔት አገልግሎት አቅራቢያችንም (አይኤስፒ/ISP)*](/am/glossary#ISP) ሆነ የምናልፍባቸው [*ፕሮክሲዎች (proxies)*](/am/glossary#Proxy)  የኮምፒውተራችንን [*የአይፒ አድራሻ (IPaddress)*](/am/glossary#IP_address)  እንዲሁም የኢንተርኔት አገልግሎት ያገኘንበትን ቦታ እንዳያውቁት ያደርግልናል። የተብራራ መረጃ ለማግኘት የቶርን መመሪያ መመልከት ይጠቅማል። 


<div class="getstarted" markdown="1">
አጠቃቀም! [*ቶር - የዲጂታል ስወራ እና የሰርከምቬንሽን መመሪያ  (Tor - Digital Anonymity and Circumvention Guide)*](/en/tor_main)
</div>

የቶር አንዱ ጥንካሬ ከማንኛውም የኢንተርኔት ማሰሻ (browser) የሚሠራ መሆኑ ብቻ አይደለም፤ ከተለያዩ የኢንተርኔት ሶፍትዌር አይነቶች ጋራም ያለችግር ይሠራል። ሞዚላ (Mozilla) [*ተንደርበርድ (Thunderbird)*](/am/glossary#Thunderbird) እና [*ፒድጂንን (Pidgin)*](/am/glossary#Pidgin) የመሳሰሉ የፈጣን መልእክት ፕሮግራሞችም የተከለከሉ አገልግሎቶችን ለማግኘትም ይሁን ማንነትን ለመሰወር በቶር በኩል ያለችግር ይሠራሉ።


### መሠረታዊ የሰርከምቬንሽን ፕሮክሲዎች ###

አንድን የሰርከምቬንሽን [*ፕሮክሲ (proxy)*](/am/glossary#Proxy) ከመምረጣችን በፊት ከግምት ልናስገባቸው የሚገቡ ሦስት ጥያቄዎች አሉ። የመጀመሪያው ጥያቄ ፕሮክሲው ዌብን መሠረት ያደረገ (web-based) ወይም አሠራሮችን እንድንቀይር (change settings) አለዚያም ለኮምፒውተራችን አዲስ ሶፍትዌር  እንድንጭን የሚጠይቀን መሆኑን ይመለከታል። ሁለተኛው ጉዳይ ደግሞ  ምስጢራዊነቱን የማረጋገጥ ጥያቄ ነው። ሦስተኛው “መሣሪያው በግለሰብ ደረጃ የተወሰነ ነው ወይስ ለሁሉም ክፍት የሆነ ነው (private or public)?” የሚል ነው።


#### ዌብን መሠረት ያደረጉ እና ሌሎቹ ፕሮክሲዎች ####

ዌብን መሠረት ያደረጉ (Web-based) [*ፕሮክሲዎች (proxies)*](/am/glossary#Proxy) ለአጠቃቀም የቀለሉ ናቸው። ተጠቃሚዎች የሚጠበቅብን [*የፕሮክሲውን (proxy)*](/am/glossary#Proxy) ድረ ገጽ አግኝቶ የታገደውንና ልንከፍተው የምንፈልገውን አድራሻ ማስገባት ብቻ ነው። [*ፕሮክሲው (proxy)*](/am/glossary#Proxy) የጠየቅነውን ገጽ በራሱ ገጽ ውስጥ ይከፍትልናል። ሌላ ገጽ ማየት ከፈለግን [*በፕሮክሲው (proxy)*](/am/glossary#Proxy) ውስጥ የምናገኘውን “ሊንክ” መከተል አለዚያም አዲስ አድራሻ መስጠት ይበቃናል። አዲስ ሶፍትዌር መጫን ወይም የኢንተርኔት ማሰሻችንን አሠራር (browser settings) መቀየር አያስፈልገንም። በአጭሩ ዌብን መሠረት ያደረጉ (Web-based) [*ፕሮክሲዎች (proxies)*](/am/glossary#Proxy)፦

- ለአጠቃቀም ቀላል ናቸው
- ኢንተርኔት ካፌን ከመሳሰሉና አዳዲስ ፕሮግራሞችን መጫንም ሆነ አሠራሮችን መቀየር በማይፈቀድባቸው ቦታዎች ከሚገኙ ሕዝብ  
  ከሚጠቀምባቸው ኮምፒውተሮች ጭምር ሊገኙ ይችላሉ
- በኮምፒውተራችን ላይ የሰርከምቬንስን ሶፍትዌር ኖሮ “መያዝ/መታየት” ለማይፈልጉ ሰዎች የተሻሉ አማራጮች ናቸው።



ሆኖም ዌብን መሠረት ያደረጉ (Web-based) [*ፕሮክሲዎች (proxies)*](/am/glossary#Proxy) አንዳንድ ድክመቶች እንዳሉባቸው የታወቀ ነው። የጠየቅናቸውን ገጾችን ሁልጊዜም በትክክል ላይከፍቱ ይችላሉ፤ ብዙዎቹ ዌብን መሠረት ያደረጉ (Web-based) [*ፕሮክሲዎች (proxies)*](/am/glossary#Proxy) የድምጽና የቪዲዮ አገልግሎቶችን ያዘሉ ድረ ገጾችን ወይም መሰል ውስብስብ ድረገጾችን መክፈት ያስቸግራቸዋል። ማንኛውም [*ፕሮክሲ (proxy)*](/am/glossary#Proxy) የኢንተርኔት ግንኙነት ፍጥነትን ሊያዘገይ ይችላል፤ ለሕዝብ ክፍት ወደ ሆኑ ዌብን መሠረት ያደረጉ (Web-based) [*ፕሮክሲዎች (proxies)*](/am/glossary#Proxy) ስንመጣም የበለጠ መዘግየት/መንቀራፈፍ ሊኖር ይችላል። ዌብን መሠረት ያደረጉ (Web-based) [*ፕሮክሲዎች (proxies)*](/am/glossary#Proxy) የሚሠሩት ወይም የሚያገለግሉት ለድረ ገጾች (web pages) ብቻ ነው። ለምሳሌ ያህል ዌብን መሠረት ባደረጉ (Web-based) [*ፕሮክሲዎች (proxies)*](/am/glossary#Proxy) የፈጣን መልእክት ፕሮግራሞችን መጠቀም ወይም በኢሜይል የተከለከለ የኢንተርኔት አገልግሎት ማግኘት አንችልም። በተጨማሪም ዌብን መሠረት ያደረጉ (Web-based) [*ፕሮክሲዎች (proxies)*](/am/glossary#Proxy) ምሥጢራዊነትም  ውሱን ነው፤ ምክንያቱም ፕሮክሲዎቹ ራሳቸው ወደ እኛ የሚደርሰውን መረጃ ለማግኘትና ለማስተካከል ለመጎብኘት ወደምንፈልገው ድረ ገጽ መሔድ ስላለባቸው ነው። እነርሱ ይህን ካላደረጉ [*ከፕሮክሲ (proxy)*](/am/glossary#Proxy) ሳንወጣ ልንከፍት የምንፈልገውን ድረ ገጽ ሊንክ መንካት/ መጫን አንችልም። ይህ በቀጣዩ ክፍል ይብራራል።


ሌላኛው አይነት [*ፕሮክሲዎች (proxies)*](/am/glossary#Proxy) በአጠቃላይ አዲስ ፕሮግራም እንድንጭን ወይም በኢንተርኔት ማሰሻ ወይንም በኦፕሬቲንግ ሲስተማችን ውጫዊ [*ፕሮክሲ (proxy)*](/am/glossary#Proxy) እንድንጠቀም ግድ ይሉናል። በመጀመሪያው አሠራር የሰርከምቬንሽን ፕሮግራሙን ማጥፋትና ማብራት ይቻላል፤ [*ፕሮክሲውን (proxy)*](/am/glossary#Proxy) መጠቀም ይኑርብን ወይም አይኑርብን ይነግረናል። እንዲህ አይነት ሶፍትዌሮች አንዱ [*ፕሮክሲ (proxy)*](/am/glossary#Proxy) ሲዘጋ በቀጥታ/ወዲያውኑ በሌላ መተካትን ይፈቅዱልናል። በኢንተርኔት ማሰሻ ወይንም በኦፕሬቲንግ ሲስተማችን ውስጥ ውጫዊ [*ፕሮክሲ (proxy)*](/am/glossary#Proxy) እንድናስገባ የሚጠይቀን ከሆነ [*የፕሮክሲውን (proxy)*](/am/glossary#Proxy) ትክክለኛ አድራሻ ማወቅ ይኖርብናል። [*ፕሮክሲው (proxy)*](/am/glossary#Proxy) ታግዶ ወይም እጅግ ቀርፋፋ ሆኖ ከተገኘ የምናውቀው አድራሻ ተቀይሮ ሊጠብቀን ይችላል።


በአጠቃቀሙ ረገድ ዌብን መሠረት ካደረገ (Web-based) [*ፕሮክሲ (proxy)*](/am/glossary#Proxy) ይልቅ በመጠኑ የሚከብድ ቢመስልም ይህ የሰርከምቬንሽን ዘዴ ውስብስብ ድረ ገጾችን በትክክል ለመክፈት ይችላል፤ በፍጥነቱም ቢሆን እጅግ ብዙ ሰዎች [*ፕሮክሲ (proxy)*](/am/glossary#Proxy) ሰርቨሩን አውቀውት እስኪጠቀሙበት አይዘገይም። በተጨማሪም ለተለያዩ የኢንተርኔት አፕሊኬሽኖች የሚሆኑ [*ፕሮክሲዎች (proxies)*](/am/glossary#Proxy) ይገኛሉ። ለምሳሌ ለኢንተርኔት ማሰሻዎች የ“HTTP” [*ፕሮክሲዎች (proxies)*](/am/glossary#Proxy)፣ ለኢሜይል እና ለቻት ፕሮግራሞች የሚሆኑ የ“SOCKS” [*ፕሮክሲዎች (proxies)*](/am/glossary#Proxy)፣ እንዲሁም “የቪፒኤን (VPN)” [*ፕሮክሲዎች (proxies)*](/am/glossary#Proxy) ይገኛሉ። እነዚህ ፕሮክሲዎች የኢንተርኔት ትራፊካችንን አቅጣጫ በማስቀየር (redirect) እንዳይመረመር/እንዳይታገድ (filter)  ይከላከላሉ።


#### የሚያስተማምኑ እና የማያስተማምኑ ፕሮክሲዎ ####

ለተገልጋዮቹ  [*ኢንክሪፕት የማድረግ (encrypted)*](/am/glossary#Encryption) ሥራ የሚያከናውን ማንኛውም [*ፕሮክሲ (proxy)*](/am/glossary#Proxy) የሚያስተማምን [*ፕሮክሲ (proxy)*](/am/glossary#Proxy) እንለዋለን። የማያስተማምን [*ፕሮክሲ (proxy)*](/am/glossary#Proxy) የምንለው የተለያዩ አይነት እገዳዎችን (filtering) እንድናልፍ የሚያስችለን፤ ነገር ግን የኢንተርኔት ግንኙነታችን ቁልፍ ቃላትን እና የድረ ገጽ አድራሻዎችን እየፈተሸ የሚያሳልፍ አሠራር ከገጠመው የማይሠራ ወይም የማያገለግለን ፕሮክሲ ነው። በዚህ አስተማማኝ ባልሆነ [*ፕሮክሲ (proxy)*](/am/glossary#Proxy) ኢንክሪፕትድ የሆኑ የኢሜይል አድራሻዎችን እና የባንክ አካውንቶችን  መክፈት ለጉዳት ሊዳርገን ይችላል። ስሱ እና በድብቅ ልንይዛቸው የሚገቡ መረጃዎችንም ሊያጋልጥብን ይችላል። ቀደም ሲል እንዳነሣነው፣ አስተማማኝ ያልሆኑ [*ፕሮክሲዎች (proxies)*](/am/glossary#Proxy) የኢንተርኔት ሳንሱር ሶፍትዌሮችን ለሚሠሩና ለሚያሻሽሉ፣ እንዲሁም እገዳ ለሚያደርጉ አካሎች በጣም ቀላል ናቸው። ነጻ፣ ፈጣን እና አስተማማኝ [*ፕሮክሲዎች (proxies)*](/am/glossary#Proxy) መኖራቸው እነዚህን የማስተማምኑትን የምንጠቀምበት ምክንያት እንዳይኖር/እንዲቀንስ አድርጓል።

ዌብን መሠረት ያደረገ [*ፕሮክሲ (proxy)*](/am/glossary#Proxy) አስተማማኝ መሆኑን የምናውቅበት አንዱ መንገድ ራሱን [*ፕሮክሲውን (proxy)*](/am/glossary#Proxy) [*በኤችቲቲፒኤስ (HTTPS)*](/am/glossary#HTTPS) አድራሻ መክፈት ከቻልን ነው። የዌብሜይል አገልግሎቶች ደኅንነቱ የተጠበቀ ወይም ያልተጠበቀ (secure and insecure) ግንኙነትን ሊፈቅዱ ይችላሉ፤ ስለዚህ ግንኙነታችን ደኅንነቱ በተጠበቀ አድራሻ በኩል መፈጠሩን ማረጋገጥ ይኖርብናል። በዚህ መሰሉ ሁኔታ ከኢንተርኔት ማሰሻው (browser) ‘የደኅንነት ሰርተፊኬት ማስጠንቀቂያ’ ('security certificate warning') ማግኘት ይኖርብናል። ቀጥሎ የምንመለከታቸው [*ሳይፎን (Psiphon)*](/am/glossary#Psiphon) እና [*ፒስፋየር (Peacefire)*](/am/glossary#Peacefire) የተባሉት [*ፕሮክሲዎች (proxies)*](/am/glossary#Proxy) ይህንኑ አሠራር ይከተላሉ። እነዚህ ማስጠንቀቂያዎች የኢንተርኔት አገልግሎት አቅራቢያችን (አይኤስፒ) ወይም ሐከሮች [*በፕሮክሲ (proxy)*](/am/glossary#Proxy) በኩል የምናደርገውን ግንኙነት እየሰለሉ መሆናቸውን ይነግሩናል። ይህም ቢሆን ግን በሚቻል ጊዜ ሁሉ ደኅንነታቸው የተጠበቁ [*ፕሮክሲዎችን (proxies)*](/am/glossary#Proxy) መጠቀም የሚመረጥ ነው። ነገር ግን [*ፕሮክሲዎችን (proxies)*](/am/glossary#Proxy) ለሰርከምቬንሽን በምንጠቀም ጊዜ፣ የይለፍ ቃሎችን እና ሌሎች ስሱ መረጃዎችን ከማስገባታችን ወይም በምሥጢር መጠበቅ ያለባቸውን ድረ ገጾች ከመክፈታችን በፊት [*የፕሮክሲውን (proxy)*](/am/glossary#Proxy) [*ኤስኤስኤል (SSL)*](/am/glossary#SSL) አሻራ ትክክለኛነት ማረጋገጥ አለብን። ይህን ለማረጋገጥ [*ከፕሮክሲው (proxy)*](/am/glossary#Proxy) አስተዳዳሪ ጋራ ግንኙነት መፍጠር የሚያስፈልግበት ጊዜ ሊኖር ይችላል። 

የሚያስተዳድረውን አካል እስካላወቅነው ድረስ ዌብን መሠረት ባደረገ [*ፕሮክሲ (proxy)*](/am/glossary#Proxy) ስሱ መረጃዎቸን መቀበል/መጎብኘት አይኖርብንም። ይህ ጥንቃቄ [*የፕሮክሲውን (proxy)*](/am/glossary#Proxy) “የደኅንነት ሰርተፊኬት ማስጠንቀቂያ” ብናገኝ እንኳን የሚተው አይደለም። [*የፕሮክሲውን (proxy)*](/am/glossary#Proxy) ባለቤት ብናውቀውና ማሰሻችን ማስጠንቀቂያውን እንዲቀበል ሳናዝዘው የየሰርቨሩን *የጣት አሻራ (fingerprint)* ለማረጋገጥ ብንችል እንኳን ጥንቃቄው መቅረት የለበትም። ለሰርከምቬንሽን በአንድ ነጠላ [*ፕሮክሲ (proxy)*](/am/glossary#Proxy) ብቻ የምንጠቀም ከሆነ፣ የፕሮክሲው አስተዳዳሪ የኮምፒውተራችንን [*የአይፒ አድራሻ (IPaddress)*](/am/glossary#IP_address) እና የምንጎበኛቸውን ድረ ገጾች ሊያውቅ ይችላል። ይህ [*ፕሮክሲ (proxy)*](/am/glossary#Proxy) በዌብ ላይ የተመሠረተ ከሆነና አስተዳዳሪው ለተንኮል የተዘጋጀ ከሆነ፣ በእኛ እና በምንከፍታቸው ድረ ገጾች መካከል የሚኖረውን የመረጃ ልውውጥ፣ የኢሜይል መልእክቶቻችንን እና የይለፍ ቃሎቻችንን ሳይቀር ሊያገኝብን ይችላል። 
በዌብ ላይ ያልተመሠረቱ [*ፕሮክሲዎች (proxies)*](/am/glossary#Proxy) ግንኙነት ደኅንነቱ የተጠበቀ መሆኑን ወይም አለመሆኑን ለማረጋገጥ ጥቂት ምርመራ ማድረግ በቂ ነው። በዚህ ምእራፍ በይሁንታ የምንጠቅሳቸው [*ፕሮክሲዎች (proxies)*](/am/glossary#Proxy) እና የማንነት ስወራ መረቦች (anonymity networks) በሙሉ ደኅንነታቸው የተጠበቀ ናቸው።

#### የግል እና የሕዝብ ፕሮክሲዎች ####

የሕዝብ [*ፕሮክሲዎች (proxies)*](/am/glossary#Proxy) ከማንኛውም ሰው የሚመጣላቸውን የግንኙነት ጥያቄ ያስተናግዳሉ፤ የግል የምንላቸው [*ፕሮክሲዎች (proxies)*](/am/glossary#Proxy) ግን የተጠቃሚ ስም እና የይልፍ ቃል ይጠይቃሉ። የሕዝብ [*ፕሮክሲዎች (proxies)*](/am/glossary#Proxy) ለሁሉም በነጻነት የሚገኙ መሆናቸው የሚያስመርጣቸው ቢሆንም በአጭር ጊዜ ውስጥ በተጠቃሚዎች የመጣበብ አዝማሚያ ያሳያሉ። በዚህም ምክንያት የሕዝብ [*ፕሮክሲዎች (proxies)*](/am/glossary#Proxy) በቴክኒካዊ ብቃታቸው ከግሎቹ ያነሱ ባይሆኑም በአንጻራዊነት ቀርፋ ይሆናሉ። የግል [*ፕሮክሲዎች (proxies)*](/am/glossary#Proxy) ለትርፍ በተቋቋሙ ድርጅቶች ይተዳደራሉ፤ ይህ ካልሆነ ደግሞ በግልም ይሁን በማኅበራዊ አጋጣሚዎች ለሚያውቃቸው ሰዎች አካውንቶችን በሚፈጥሩ አስተዳዳሪዎች ይሰጣሉ። ስለዚህም የግል [*ፕሮክሲዎች (proxies)*](/am/glossary#Proxy) ባለቤቶችን ዓላማ እና ፍላጎት መረዳት ቀላል ነው። ሆኖም የግል [*ፕሮክሲዎች (proxies)*](/am/glossary#Proxy) በመሠረቱ የበለጠ አስተማማኝ ናቸው ብለን ማሰብ የለብንም። ከዚህ ቀደም ለትርፍ ተየቋቋሙ የኦንላይ አገልግሎት ድርጅቶች የተጠቃሚዎቻቸውን መረጃዎች አሳልፈው የሰጡበት አጋጣሚ እንደነበር አይረሳም።

ደኅንነታቸው የማያስተማምኑ የሕዝብ [*ፕሮክሲዎች (proxies)*](/am/glossary#Proxy) ፈልጎ ለማግኘት ቀላል ናቸው፤ 'public proxy' የመሳሰሉትን ሐረጎች በመፈለጊያ  ገጾች/ኤንጂን (search engine) ውስጥ ብናስገባ በርካታ ፕሮክሲዎች ይገኛሉ። በዚህ መንገድ በሚገኙ [*ፕሮክሲዎች (proxies)*](/am/glossary#Proxy) ፈጽሞ መተማመን የለብንም። አማራጩ ካለ በምናውቃቸው፣ በምናምናቸው እና ሰርቨራቸውን ለመጠበቅ የሚያስችል በቂ ቴክኒካዊ አቅም ባላቸው ግለሰቦች ወይም ድርጅቶች በሚተዳደሩ አስተማማኝ የግል [*ፕሮክሲዎችን (proxies)*](/am/glossary#Proxy) መጠቀም የተሻለ ነው። የምንጠቀምበት [*ፕሮክሲ (proxy)*](/am/glossary#Proxy) በዌብ ላይ የተመሠረተ ይሁን ወይም አይሁን የሚለውን የሚወስነው የየግላችን ሁኔታ እና ምርጫ ነው። ማንኛውንም [*ፕሮክሲ (proxy)*](/am/glossary#Proxy) ለሰርከምቬንሽን በምንጠቀም ጊዜ ሁሉ በፋየርፎክስ [*Firefox*](/am/glossary#Firefox) ማሰሻ መጠቀም እና ለማሰሻው  [*ኖስክሪፕት (NoScript)*](/am/glossary#NoScript) የተባለውን አጋዥ መጫን በጣም አስፈላጊ ነው። (ለበለጠ መረጃ  [*የፋየርፎክስን መመሪያ (Firefox Guide)*](/en/firefox_main) መመልከት ነው።) ይህ አካሔድ ከአጭበርባሪ  [*ፕሮክሲዎች (proxies)*](/am/glossary#Proxy) እና እውነተኛ [*የአይፒ አድራሻችንን (IPaddress)*](/am/glossary#IP_address) ለማግኘት ከሚሞክሩ ድረ ገጾች ይጠብቀናል። [*ኢንክሪፕት የተደረገ (encrypted)*](/am/glossary#Encrypted) [*ፕሮክሲ (proxy)*](/am/glossary#Proxy) ብንጠቀም እንኳን ደኅንነቱ ያልተጠበቀ፣ የማያስተማምን ድረ ገጽን አስተማማኝ እንደማያደርጉት ግን መርሳት የለብንም። ስሱ መረጃዎችን ከመላካችንም ሆነ ከመቀበላችን በፊት ግንኙነታችን [*በHTTPS*](/am/glossary#SSL) የተደረገ መሆኑን ማረጋገጥ አለብን። 

ባለንበት አገር አስተማማኝ   [*የፕሮክሲ (proxy)*](/am/glossary#Proxy) አገልግሎት የሚሰጥ ግለሰብ ወይም ተቋም ካላገኘን ቀደም ሲል የተነጋገርንበትን የቶር [*የማንነት መሰወሪያ መረቦች*](am/chapter-8-3#የማንነት_መሰወሪያ_መረቦች) መጠቀም እንችላለን።



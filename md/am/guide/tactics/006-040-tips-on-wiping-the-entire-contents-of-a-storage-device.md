

---

lang: am
community: guide
type: tactics
legacy: True
child: True
weight: 4
depth: 3
title: Tips on wiping the entire contents of a storage device

---

አንድን የመረጃ ማከማቻ ማህደር/ቋት (storage device) ሙሉ በሙሉ [*ማንጻት/ዋይፕ (wipe)*](/am/glossary#Wiping) ያስፈልገን ይሆናል። ኮምፒውተራችንን ለሌሎች ሰዎች በስጦታ ስንሰጥ ወይም ስንሸጠው ሐርድ ድራይቩን አውጥቶ ማስቀረት የሚመከር ነው፤ ገዢው አዲስ ሐርድ ድራይቭ ገዝቶ መጠቀም ይችላል። ይህን ማድረግ ካልተቻለ ግን ኮምፒውተሩን ከመስጠታችን በፊት ሐርድ ድራይቩን [*በኢሬዘር (Eraser)*](/am/glossary#Eraser)   [*ማንጻት/ዋይፕ(wipe)*](/am/glossary#Wiping) ግዴታ ነው።  ሐርድ ድራይቩን ለማስቀረት ብንችልም አንድ ቀን በውስጡ ያለውን ነገር ሁሉ [*ማንጻት/ዋይፕ(wipe)*](/am/glossary#Wiping) እንፈልግ ይሆናል። አዲስ ኮምፒውተር ስንገዛም የሚሆነው ይኸው ነው፤ መረጃዎቻችንን ከአሮጌው ወደ አዲሱ ከገለበጥን በኋላ በአሮጌውን [*ማንጻት/ዋይፕ(wipe)*](/am/glossary#Wiping) ይኖርብናል። ኮምፒውተሩን ለመጣል ብንወስንም የሚሆነው በአብዛኛው ተመሳሳይ ነው፤ እዚህ ላይ ግን ኮምፒውተሩን መሰባበር አለብን። (ብዙዎቹ ባለሞያዎች በአንድ ወቅት ስሱ መረጃ ይዞ የነበረ የማከማቻ ማህደርን ከመጣላችን በፊት ቢቻል በመዶሻ ብጤ አጥብቆ መሰባበርን ይመክራሉ፤ ይህ ኮምፒውተርንም ይጨምራል።)


አሁን ከጠቀስናቸው ሁኔታዎች በአንዱ ምክንያት ሐርድ ድራይቩን [*በኢሬዘር (Eraser)*](/am/glossary#Eraser) ሙሉ በሙሉ [*ማንጻት/ዋይፕ(wipe)*](/am/glossary#Wiping) ሊኖርብን ይችላል። ሆኖም የኦፐሬቲንግ ሲስተሙ በድራይቩ ላይ እስካለ ድረስ እስካለ ድረስ ይህን ማድረግ አይቻልም። ይህን ለማድረግ ቀላሉ ዘዴ ድራይቩን ከኮምፒውተሩ ለይቶ በውጫዊ የዩኤስቢ ድራይቭ ማቀፊያ (external USB 'drive enclosure') ውስጥ መክተት፣ ከዚያም [*ኢሬዘር (Eraser)*](/am/glossary#Eraser) ከተጫነበት ሌላ ኮምፒውተር ጋራ ማያያዝ ነው። ከዚያ በውጫዊው ድራይቭ ውስጥ ያሉትን መረጃዎች በሙሉ መጀመሪያ መደምሰስ (ዴሊት ማድረግ)፣ ከዚያ ደግሞ [*በኢሬዘር (Eraser)*](/am/glossary#Eraser) ያልተያዙ ቦታዎቹን (unallocated space) በሙሉ  [*ማንጻት/ዋይፕ(wipe)*](/am/glossary#Wiping)  ይቻላል። ደግነቱ ይህን የምናደርገው እጅግ አልፎ አልፎ ነው።


መላልሶ በሚጻፍበት ሲዲ ወይም ዲቪዲ ላይ የተጻፈን መረጃ/ዳታ [*ለማንጻት/ዋይፕ(wipe)*](/am/glossary#Wiping) ከመሞከር ይልቅ ሲዲውን ራሱን ሰባብሮ መጣል ይመረጣል። አስፈላጊ ከሆነ ማስቀረት የምንፈልገውን መረጃ በአዲስ ሲዲ/ዲቪዲ ላይ መጻፍ እንችላለን። እርግጥ መልሶ መጻፍን የማይፈቅዱ ሲዲዎች ሲሆኑ መጀመሪያውኑም ከመሰባበር ሌላ ምርጫ አይኖረንም።  በሲዲ እና ዲቪዲ ላይ የተጻፉ መረጃዎችን ፈጽሞ ማጥፋት እጅግ አስገራሚ በሆነ መልኩ አስቸጋሪ ነው። ተሰባብረው ከተጣሉ ሲዲዎች መረጃ ለማግኘት መቻሉን ሰምተን ይሆናል። እነዚህ ታሪኮች እውነት ቢሆኑም ከተሰባበሩ ሲዲዎች መረጃዎችን ሰብስቦ፣ ትርጉም በሚሰጥ መንገድ እንደገና ማዋቀር ከፍተኛ እውቀትን እና ጊዜን የሚፈልግ ሥራ ነው። ስለዚህ ሲዲዎቹን ሰባብርን ስንጥል በውስጣቸው ያለውን መረጃ ለማግኘት የሚፈልገው ሰው፣ ይህን አስቸጋሪ መንገድ አልፎ የማግኘት ሙከራ የማድረግ አቅም እና ፍላጎት ይኖረው እንደሆነ መመዘን አለብን።  ሲዲዎቹን መቆራረጥና መሰባበር ብዙ የሚያስቸግር አይደለም። ባይሆን ስብርባሪዎቹን/ቁርጥራጮቹን ከመኖሪያ ቤታችን እና ከሥራ ቦታችን በራቁ የተለያዩ ቦታዎች ለያይቶ መጣል ነው። 


<div class="background" markdown="1">
**ዘሐራ**፦ የድረ ገጹን አንዳንድ መረጃዎች የመጠባበቂያ ክምችት (ባክአፕ) የያዘ አንድ የቆየ ሲዲ አለኝ። ሲዲ ማይክሮዌቭ ውስጥ መክተት በውስጡ የያዘውን መረጃ ያጠፋዋል ሲባል ሰምቻለሁ። ጥሩ ሐሳብ አይመስለኝም። እውነት ይህ ዘዴ ይሠራል? ለመሆኑ ሰዎች በዚህ ዘዴ ይጠቀማሉ? 

**አሸናፊ**፦  ሲዲው የያዘውን መረጃ/ዳታ በሚገባ ሊያጠፋው እንደሚችል ማሰብ እችላለሁ፤ ማረጋገጥ ግን አልችልም፤ ምክንያቱም ደግሞ ሲዲዬን ማይክሮዌቭ ውስጥ በጭራሽ ስለማልከት ነው። እንዳልሽውም በጣም የተሳሳተ ሐሳብ ነው። ብረቱ ማይክሮዌቭሽን ባያበላሸው ወይም እሳት ባያስነሳ እንኳን ፕላስቲኩ ስለሚቃጠል እጅግ መጥፎ ሽታ መፍጠሩ ግን አይቀርም። በበኩሌ ሲዲን በእሳት ማቃጠልንም ቢሆን እንደ ትክክለኛ ዘዴ አላየውም፤ አንቺንም አልመክርሽም።
</div>



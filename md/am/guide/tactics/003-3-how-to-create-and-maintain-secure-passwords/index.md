

---

lang: am
community: guide
type: tactics
legacy: True
child: False
weight: 003
title: 3. How to create and maintain secure passwords

---

በዲጂታል ቴክኖሎጂ የምናደርጋቸው ግንኙነቶች ደኅንነት የተጠበቀ እንዲሆን የሚያግዙን አገልግሎቶች ለማግኘት፣ ወይም ወደ ኮምፒውተራችን ገብተን ስሱ መረጃዎችን [*ኢንክሪፕት (Encrypt)*](/am/glossary#Encryption) አድርገን በኢሜል ለመላክ እና ለመደበቅ የሚሥጥር ቃላችንን (password) ማስታወስ ይኖርብናል። እነዚህ የምሥጢር የይለፍ ቃላት፣ ሐረጎች ወይም ትርጉም የማይሰጡ የሚመስሉ የይለፍ ቃላት መረጃዎቻችንን ያለፈቃዳችን ለማግኘት ከሚፈልጉ ቡድኖች የሚከላከሉልን ብቸኛ ጠባቂዎች የሚሆኑበት ጊዜ ብዙ ነው። እነዚህ ሰዎች የይልፍ ቃሎቻችንን ሊያገኙ የሚችሉባቸው ብዙ መንገዶች ይኖራሉ። ደግነቱ ብዙዎቹን ሙከራዎቻቸውን ጥቂት የጥንቃቄ ዘዴዎችን በመውሰድ መከላከል እንችላለን። [*አስተማማኝ የይለፍ ቃል ማከማቻ (Secure password database)*](/am/glossary#Secure_password_database) ሶፍትዌሮችን መጠቀም፤ ለምሳሌ  [*ኪይፓስን (KeePass)*](/am/glossary#KeePass) የመሳሰሉት በሚገባ ከተጠቀምንባቸው አስተማማኝ አገልግሎት ይሰጡናል።



### አስረጃ አጋጣሚ ### 

<div class="background" markdown="1">   
መንሱር እና ማክዳ የቅርብ ጓደኛሞች ናቸው። በጋራ የሚያንቀሳቅሱት የሰብአዊ መብት ጥሰቶችን የሚያጋልጡበት እና የፖለቲካ ለውጥ እንዲመጣ የሚያቀነቅኑበት ብሎግ አላቸው። በቅርቡ ማክዳ በብሎጋቸው የሚገኘውን የኢሜይል አደራሻዋን ለመክፈት ስትሞክር የይለፍ ቃሏ ተቀይሮ አገኘችው። ሌሎች መንገዶችን በመጠቀም የይለፍ ቃሏን ለመቀየርና በድጋሚ የራሷ ለማረግ ቻለች። ሆኖም ወደኢሜል ሳጥኗ የተላኩ በርካታ አዳዲስ መልእክቶች ተከፍተው መነበባቸውን ተመለከተች። ይህን ሊያደርግ የሚችለው ፖለቲካዊ ግብ ያለውና ሥራቸውን የሚቃወም ሰው ሊሆን እንደሚችል ጠርጥራለች። ይህ ሰው ማክዳ ለዚህና ለሌሎችም የኢሜይል አድራሻዎቿ የምትጠቀምበትን የይለፍ ቃል በግምት ወይም በሌላ መንገድ አግኝቶት ይሆናል። ከጥቂት ደቂቃዎች በኋላ ስለኮምፒውተር ከእርሷ ያነሰ ልምድ ያለውን ጓደኛዋን መንሱርን ታገኘዋለች፤ የሆነውን ትነግረዋለች፤ ስጋቷን ታጋራዋለች።
</div>


### የምእራፉ ዋና ዋና ጭብጦች ###

- አስተማማኝ የይለፍ ቃል የትኛው ነው?
- ረጅም እና ውስብስብ የይለፍ ቃሎችን ለማስታወስ የሚረዱ ጥቂት ዘዴዎች
- [*የኪይፓስ (KeePass)*](/am/glossary#KeePass) *[አስተማማኝ የይለፍ ቃል ማከማቻ](/am/glossary#Secure_password_database)*  አጠቃቀም


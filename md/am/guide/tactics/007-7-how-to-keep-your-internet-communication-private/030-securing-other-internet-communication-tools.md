

---

lang: am
community: guide
type: tactics
legacy: True
child: True
weight: 3
depth: 3
title: Securing other Internet communication tools

---

እንደ ኢሜይል፣ ፈጣን መልእክት፣ እና [*ቪኦአይፒ (VoIP)*](/am/glossary#VoIP) ሁሉ ሶፍትዌሮችም ደኅንነታችንን የሚያረጋግጡ (secure) ወይም ለአደጋ ሊያጋልጡን የሚችሉ (insecure) ሊሆኑ ይችላሉ። ይህ ደግሞ በምንመርጠው ሶፍትዌር ምንነት እና በአጠቃቀማችን የሚወሰን ይሆናል።


**የፈጣን መልእክት ሶፍትዌርን ደኅንነት ማረጋገጥ**

ፈጣን መልእክት፣ በሌላ ስሙ “ቻት” በመሠረቱ ደኅንነቱ የሚያስተማምን አይደለም፤ እንደ ኢሜይል ለስለላ የተጋለጠ ነው። ደግነቱ ግን የቻት ለውውጦቻችንን ደኅንነት (ምሥጢራዊነት) ለማረጋገጥ የሚረዱ ፕሮግራሞች አሉ። ነገር ግን በፈጣን መልእክት የሚገናኙት ሰዎች ምሥጢራዊነቱ የተጠበቀ ግንኙነት ለማድረግ ተመሳሳይ ሶፍትዌር መጠቀም እና ተመሳሳይ የጥንቃቄ እርምጃ መውሰድ ይጠበቅባቸዋል።
ከብዙዎቹ የፈጣን መልእክት ፕሮቶኮሎች ጋራ ሊሠራ የሚችለው [*ፒድጂን (Pidgin)*](/am/glossary#Pidgin) የተባለው የቻት ፕሮግራም አንዱ ነው። ይህን ፕሮግራም ያለምንም ውጣ ውረድ፣ የተጠቃሚ ስማችንን መለወጥ ወይም አዲስ አድራሻ መፍጠር ሳያስፈልገን በቀጥታ ልንጠቀምበት እንችላለን። [*በፒድጂን (Pidgin)*](/am/glossary#Pidgin) አማካይነት ምሥጢራዊነቱ የተጠበቀ  ወይም [*ኢንክሪፕትድ/የተሰወረ (encrypted)*](/am/glossary#Encryption)  ምልልስ (conversations) ለማድረግ *Off-the-Record [*ኦቲአር (OTR)*](/am/glossary#OTR)* የተባለውን ደጋፊ ሶፍትዌር መጫን (install) እና ሥራ ማስጀመር (activate) ያስፈልጋል። ይህን ማድረግ ቀላል ነው።


<div class="getstarted" markdown="1">
**አጠቃቀም!** [*ፒድጂን ከኦቲአር ጋራ፤ የፈጣን መልእክት መመሪያ (Pidgin with OTR - Secure Instant Messaging Guide)*](/en/pidgin_main)
</div>  


በጣም ከታወቁት [*የቪኦአይፒ (VoIP)*](/am/glossary#VoIP) መሣሪያዎች አንዱ የሆነው  [*ስካይፕ (Skype)*](/am/glossary#Skype) የፈጣን መልእክት አገልግሎት ይሰጣል። [*በኦቲአር (OTR)*](/am/glossary#OTR) ያልተደገፉ አማራጮችን ከመጠቀም ይልቅ [*ስካይፕ (Skype)*](/am/glossary#Skype) የተሻለ የደኅንነት ጥበቃ ሊሰጥ ይችላል፤ ነገር ግን [*በስካይፕ (Skype)*](/am/glossary#Skype) ቻት ማድረግ ሁለት ድክመቶች አሉበት። የመጀመሪያው ድክመት [*በስካይፕ (Skype)*](/am/glossary#Skype) ቻት ማድረግ የሚቻለው ከሌላ [*የስካይፕ (Skype)*](/am/glossary#Skype) ተጠቃሚ ጋራ ብቻ መሆኑ ነው። [*በፒድጂን (Pidgin)*](/am/glossary#Pidgin) ግን ከብዙዎቹ የፈጣን መልእክት አግልግሎቶች ጋራ መገናኘት ይቻላል። ሁለተኛው ድክመት ስካይፕ “ቀመሩን ለፍተሻ የማያሳይ” (closed-source) በመሆኑ [*የኢንክሪፕሽን/የስወራ (encryption)*](/am/glossary#Encryption) ጥንካሬውን ለማረጋገጥ አለመቻሉ ነው። [***ምእራፍ 1፡ ኮምፒውተርን ከማልዌር እና ከሰርጎ ገቦች (hackers) እንዴት መከላከል ይቻላል? ***](/am/chapter-1)፣ [***ሶፍትዌሮችን በየጊዜው ማሻሻል***](/am/chapter-1-4)  በሚለው በአራተኛ ክፍሉ  *ነጻ እና ክፍት ሶፍትዌሮችን (Free and Open-Source Software* [*FOSS*](/en/glossary#FOSS) በተመለከተ የተሰጠውን ማብራሪያ በድጋሚ መመልከት ይቻላል። በአጭሩ ምሥጢራዊነቱ የተጠበቀ የፈጣን መልእክት ልውውጥ ለማድረግ [*ፒድጂንን (Pidgin)*](/am/glossary#Pidgin) ከደጋፊው [*ኦቲአር (OTR)*](/am/glossary#OTR)  ጋራ አገናኝቶ መጠቀም የተሻለ አስተማምኝ ነው።


<div class="background" markdown="1">
**ዲባባ**፦ የያሁ ኢሜይል (Yahoo webmail) ደኅንነቱ አስተማማኝ አይደለም ብለናል፤ ይህ ማለት የያሁ ቻትም (Yahoo Chat) ለአደጋ የተጋለጠ ነው ማለት ነው?

**አዜብ**፦ ስለሪፖርታችን ቻት ማድረግ ካለብን ተሳታፊዎች በሙሉ በቅድሚያ ፒድጂን እና ኦቲአር መጫናችንን የግድ ማረጋገጥ አለብን። ይህን ካደረግን ያሁንም ይሁን ማንኛውንም የቻት አገልግሎት መጠቀም እንችላለን። 
</div>


**የቮይስ ኦቨር አይፒ ሶፍትዌሮችን ደኅንነት ማረጋገጥ**

በአጠቃላይ [*ከቪኦአይፒ (VoIP)*](/am/glossary#VoIP) ወደ ሌላ [*ቪኦአይፒ (VoIP)*](/am/glossary#VoIP) የሚደረግ ጥሪ ያለምንም ክፍያ የሚደረግ ነው። አንዳንድ ፕሮግራሞች እንዲያውም ዓለም አቀፍ ጥሪዎችን ጨምሮ ውድ ዋጋ ያላቸውን ጥሪዎች ወደ መደበኛ ስልኮች እንድናደርግ ይፈቅዳሉ። እነዚህ አገልግሎቶች ጠቃሚ መሆናቸው የሚያከራክር አይደለም። ዝነኛ ከሚባሉት መሰል [*የቪኦአይፒ (VoIP)*](/am/glossary#VoIP) ፕሮግራሞች መካከል [ስካይፕ (Skype)](http://www.skype.com)፣ [ጂትሲ (Jitsi)](http://jitsi.org/)፣ [ጉግልቶክ (Google Talk)](http://www.google.com/talk)፣ [ያሁ! ቮይስ (Yahoo! Voice)](http://voice.yahoo.com/)  እና [ኤምኤስኤን ሜሴንጀር (MSN Messenger)](http://explore.live.com/windows-live-messenger) ይጠቀሳሉ። 

በአጠቃላይ ሲታይ በኢንተርኔት የሚደረጉ የድምፅ ግንኙነቶች ጥበቃ ካልተደረገላቸው የኢሜይል እና የፈጣን መልእክት ልውውጦች ደኅንነት የተሻለ አስተማማኝ ነው። [*ስካይፕ (Skype)*](/am/glossary#Skype) ወደ ሌላ [*የቪኦአይፒ (VoIP)*](/am/glossary#VoIP) ተገልጋይ/አገልግሎት የሚደረጉ ጥሪዎችን ኢንክሪፕት ያደርጋል፤ ጥሪው ወደ ሞባይል እና መደበኛ ስልኮች የሚደረግ ከሆነ ግን ንግግሮቹ ኢንክሪፕት አይደረጉም። ይሁንና *ስካይፕ* “ቀመሩን እንዲታይ የሚፈቅድ” (open-source) ባለመሆኑ ገለልተኛ ባለሞያዎች የደኅንነት ጥበቃ ብቃቱን በሙከራ ለማረጋገጥ አልቻሉም።


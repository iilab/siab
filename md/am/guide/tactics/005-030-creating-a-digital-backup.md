

---

lang: am
community: guide
type: tactics
legacy: True
child: True
weight: 3
depth: 3
title: Creating a digital backup

---

ቀደም ሲል ከጠቀስናቸው የዳታ አይነቶች ሁሉ፣ ለአንዳንድ ሰዎች የበለጠ አስጊ መስሎ የሚታየው “የኤሌክትሮኒክ ዶክመንቶች” የባካፕ ፖሊሲ መፍጠር ነው። “ኤሌክትሮኒክ ዶክመንቶች” የሚለው ስያሜ ራሱ ግራ የሚያጋባበት አጋጣሚ አለ፤ በአጠቃላይ ግን ከዚህ ቀደም ያደረግነውን ተመልሰን ለመቃኘት የምንችልበት እና ተጠቃሚዎች ሲፈልጉ ሊከፍቱት (open manually) የሚችሉት ነው። አከፋፈቱ ደብል ክሊክ በማድረግ ወይም ልዩ የሆነ አፕሊኬሽን በፋይል ሜኑ በኩል ሊሆን ይችላል። “ኤሌክትሮኒክ ዶክመንቶች” በተለይ ቴክስት ፋይሎችን (text files)፣ የወርድ ዶክመንቶችን (word processing documents)፣ ገለጻ ወይም ንግግር ለማድረግ በመርጃነት የሚረዱ ፋይሎች (presentations)፣ ፒዲኤፍ (PDFs) እና ስፕሬድሺት (spreadsheets) የሚባሉትን ያካትታል። ከኢሜይል መልእክቶች በተለየ፣ ኤሌክትሮኒክ ዶክመንቶች ቅጂዎቻቸውን አቀናብረው በኢንተርኔት አያኖሩም።


ኤሌክትሮኒክ ዶክመንቶችን ባክአፕ ስናደርግ (የመጠባበቂያ ቅጂ ክምችት ስንፈጥርላቸው) የፕሮግራም ዳታቤዛችንንም ባክአፕ ማድረግ መርሳት የለብንም። ለምሳሌ ኤሌክትሮኒክ የቀን መቁጠሪያ (ካላንደር) አፕሊኬሽን ወይም የአድራሻ መዝገብ (address book) የምንጠቀም ከሆነ፣ እነዚህ ፕሮግራሞች የያዙትን መረጃ/ዳታ ያስቀመጡበትን ፎልደር ማግኘት ይኖርብናል። አብዛኛውን ጊዜ እነዚህ መረጃዎችን ልክ እንደኤሌክትሮኒክ ዶክመንቶቹ ሁሉ በዊንዶስ ኮምፒውተሮች **ማይ ዶክመንትስ/ My Documents** ውስጥ ይገኛሉ። ምናልባት እዚህ ካልተገኙ ግን በመደበኛ ባክአፕ መዝገባችን ላይ የተለዩ ፎልደሮችን ልንፈጥርላቸው ይገባል ማለት ነው።        


[*ተንደርበርድን*](/am/glossary#Thunderbird) በመሳሰሉ አፕሊኬሽኖች የተከማቹ የኢሜይል መልእክቶች ለፕሮግራም ዳታቤዝ ልዩ ምሳሌዎች ናቸው። የኢሜይል ፕሮግራም የሚጠቀም፣ ነገር ግን የመልእክቶቹን ቅጂ በሰርቨሩ ላይ ለማከማቸት የማይፈልግ ወይም የማይችል ሰው የኢሜይል ዳታቤዙ በባክአፑ መካተቱን ማረጋገጥ ይኖርበታል። እንደአጠቃቀማችን ምስሎችን እና ቪዲዮ ፋይሎችንም በፕሮግራም ዳታቤዝ ውስጥ የኤሌክትሮኒክ ዶክመንት አድርገን ማስቀመጥ እንችላልን። ዊንዶውስ ሚዲያ ፕሌየር እና አይቱንስ የመሳሰሉ አፕሊኬሽኖች እንደዳታ ቤዝ ይሠራሉ። ይህን መሰል ፕሮግራሞችን የምንጠቀም ከሆነ የሚዲያ ፋይሎች የት እንደሚቀመጡ ለማወቅ ሐርድ ድራይቫችን ውስጥ መፈለግ ይኖርብን ይሆናል። 


### የማከማቻ ቋቶች (Storage devices) ###

የኤሌክትሮኒክ ዶክመንቶችንን የመጠባበቂያ ክምችት (ባክአፕ) ከመፍጠራችን በፊት ክምችቱን የምናስቀምጥበትን የማከማቻ ቋት አይነት መምረጥ ይኖርብናል። 


**ኮምፓክት ዲስክ (ሲዲ)**  እያንዳንዱ ሲዲ ወደ 700 ሜጋባይት (Megabytes- MB) ገደማ ዳታ/መረጃ መያዝ ይችላል። የሲዲ ባክአፕ መፍጠር ከፈለግን [*ሲዲ በርነር*](/am/glossary#CD_burner) እና ባዶ ሲዲዎች ያስፈልጉናል። በሲዲ ላይ ያከማጀነውን ፋይል ማጥፋት ወይም ማሻሻል/መቀየር ከፈለግን ሲዲ-አርደብሊው መቅረጫ (CD-RW burner) እና በተደጋጋሚ “ሊጻፍበት” የሚችል ሲዲ (rewritable CDs) ያስፈልገናል። ዘመናዊ ኦፕሬቲንግ ሲስተሞች፣ ዊንዶውስ ኤክስ ፒን ጨምሮ በአሁኑ ጊዜ አብሯቸው የሚሠራ የሲዲ እና የዲቪዲ ላይ መቅረጫ አላቸው። በሲዲዎች ላይ “የሚጻፍ/የሚቀረፅ” መረጃ ከአምስትና አሥር ዓመት በኋላ የአቀማመጥ ጥራቱ እየቀነሰ እንደሚሔድ ግን መርሳት የለብንም። ክምችታችን ከዚህ ለበለጠ ጊዜ እንዲቆይ የምንፈልግ ከሆነ ሲዲዎቹን እንደአዲስ ማዘጋጀት/መፍጠር ይኖርብናል፤ ለዚህም ለረጅም ጊዜ ሊቆዩ የሚችሉ ልዩ ሲዲዎችን (special 'long life' discs) ወይም የተለየ የባክአፕ ዘዴ መጠቀም ይቻላል።
 

**ዲጂታል ቪዲዮ ዲስክ (ዲቪዲ)** (Digital Video Discs (DVDs) አንድ ዲቪዲ እስከ 4.7 ጊጋባይት (Gigabytes (GB)) የመያዝ አቅም አለው። ዲቪዲ ከሞላ ጎደል አሠራሩ ከሲዲ ጋራ ተመሳሳይ ነው፤ ነገር ግን የሚፈልገው መሣሪያ ዋጋ በመጠኑ ወደድ ይላል። ዲቪዲ ወይም ዲቪዲ-አርደብሊው በርነር [*DVD-RW burner*](/am/glossary#CD_burner) እና ትክክለኛ ዲስኮች ያስፈልጉናል። እንደሲዲ ሁሉ፣ በመደበኛ ዲቪዲ ላይ የተከማቸ መረጃም በመጨረሻ የአቀማመጥ ጥራቱ እየቀነሰ መሔዱ አይቀርም።


**የማስታወሻ ማህደሮች (USB memory sticks)** ይህ የማስታወሻ ቋት እንደ አይነቱ እጅግ በጣም ብዙ መረጃ ሊያከማች ይችላል። የመያዝ አቅማቸው ከሲዲ እና ዲቪዲዎቹ የበለጠም ይሁን ያነሰ የማስታወሻ ማህደሮች ከሲዲ እና ከዲቪዲዎች ጋራ ሲተያዩ ዋጋቸው ውድ ነው። የተጻፉትን መረጃዎች ለማስተካከል ወይም አጥፍቶ በሌላ ለመተካትም የማስታወሻ ማህደሮች ለአሰራር ቀላል ናቸው። ሆኖም እንደ ሲዲ እና ዲቪዲ ሁሉ፣ የማስታወሻ ቅንጣቶች አስተማማኝ የአገልግሎት ጊዜም ውሱን ነው፤ በአብዛኛው ከ10 ዓመት አይበልጥም። 

**ሩቅ ሰርቨር (Remote server)**  በሰርቨር ላይ በአግባቡ የተቀመጠ የባክአፕ መረብ (network backup) መጠነ ሰፊ መረጃ የመያዝ አቅም ይኖረዋል። ነገር ግን ይህ አማራጭ የሚያዛልቅ ይሁን አይሁን የሚወስነው የኢንተርኔት ግንኙነታችን ፍጥነትና አስተማማኝነት ነው። ሆኖም በቢሮ የሚገኝ የባክአፕ ሰርቨርን መጠቀም “የባክአፕ ቅጂዎችን ቢያንስ በተለያዩ ሁለት ቦታዎች ማስቀመጥ አለብን” የሚለውን የጥንቃቄ መርሕ የሚጥስ መሆኑ ግልጽ ነው። በኢንተርኔት ላይ ነጻ የማከማቻ አገልግሎቶች አሉ። ነገር ግን መረጃዎቻችንን በማናውቃቸው ወይም በማናምናቸው ድርጅቶች ሰርቨር ላይ በኢንተርኔት ከማስቀመጣችን (uploading) በፊት ኢንክሪፕት ማድረግ አለብን። የዚህን ምእራፍ  [***የተጨማሪ ንባብ ***](/am/chapter-5-5)  ክፍል መመልከት ተጨማሪ መረጃ ለማግኘት ይጠቅማል።



### የመጠባበቂያ ክምችት ሶፍትዌር (Backup Software) ###


**ኮቢን-ባክአፕ (Cobian Backup)** ለመጠቀም የቀለለ፣ በራሱ አስታዋሽነት  በተመደበለት ጊዜ በቀጥታሥራውን የሚጀምር (run automatically) የመጠባበቂያ ክምችት መፍጠሪያ መሣሪያ ነው። ኮቢንባክአፕ መጠባበቂያ ክምችቱን በተመደበለት ጊዜ በቋሚነት ሲያሻሽልም፣ አዲስ መሻሻል/ለውጥ የተደረገባቸውን ለውጦች ብቻ እየመረጠ ለውጡን ወደማከማቻው መጨመር ይችላል። የመጠባበቂያ ክምችቱ ሰፊ ቦታ እንዳይዘም ይጠቀጥቀዋል (compress)። 


<div class="getstarted" markdown="1">

አጠቃቀም!  [*የኮቢያን ባክአፕ መመሪያ (Cobian Backup Guide)*](/en/cobian_main)

</div>



እንደተለመደው፣ የመጠባበቂያ ክምችታችንን የያዛቸውን ፋይሎች [*ትሩክሪፕትን*](/am/glossary#TrueCrypt) የመሳሰሉትን መሣሪያዎች በመጠቀም ኢንክሪፕት ማድረግ (መሰወር) ይመከራል። ስለኢንክሪፕሽን [***በምእራፍ 4: በኮምፒውተራችን ውስጥ ያሉ ስሱ መረጃዎችን እንዴት መጠበቅ ይቻላል***](/am/chapter-4) በስፋት ቀርቧል፤ መለስ ብሎ መመልከት ይቻላል።  



<div class="getstarted" markdown="1">

አጠቃቀም! [*ትሩክሪፕት- አስተማማኝ የፋይል ክምችት መመሪያ  (TrueCrypt - Secure File Storage Guide)*](/en/truecrypt_main)

</div>


<p>
የመጠባበቂያ ክምችት መፍጠሪያ መሣሪያዎችን (backup tools) ስንጠቀም፣ የመጠባበቂያ ክምችት ስርዓታችን ያለችግር እንዲሠራ ለማድረግ የሚጠቅሙ ጥቂት ነገሮች አሉ፤
 - መዝገቦቹን/ፋይሎቹን በኮምፒውተራችን ላይ ማደረጃት። መጠባበቂያ ክምችት ልንፈጥርላቸው የመረጥናቸውን ኤሌክትሮኒክ ዶክመንቶች የያዙ ፎልደሮችን/መዝገቦችን በሙሉ ወደ አንድ ቦታ መውሰድ፣ ለምሳሌ **በማይ ዶክመንትስ (My Documents)** ውስጥ ማስቀመጥ፤

 - ዳታውን/መረጃውን በአፕሊኬሽን ዳታቤዝ የሚያስቀምጥ ሶፍትዌር የምንጠቀም ከሆነ፣ በቅድሚያ ይህ ዳታቤዝ የት እንደሚቀመጥ መወሰን ይኖርብናል። ፕሮግራሙ ዳታቤዙን የምናስቀምጥበትን ቦታ እንድንመርጥ የሚፈቅድልን ከሆነ ቦታውን እንደሚመቸን መቀየር እንችላለን። ይህን ማድረግ የማይፈቅድልን ከሆነ ደግሞ ዳታቤዙን የኤሌክትሮኒክ ዶክመንቶቹ ባሉበት ፎልደር/መዝገብ ውስጥ ማስቀመጥ እንችላለን፤

 - የመጠባበቂያ ክምችታችንን (ባክአፕ) የምናድስበት ቋሚ ፕሮግራም ይኑረን፤

 - አስተማማኝ የመጠባበቂያ ክምችት ፖሊሲ የሌላቸው የሥራ ባልደረቦቻችንን የሚጠቀሙበት አሠራር ለመፍጠር እንሞክር። ባልደረቦቻችን የዚህን አሠራር አስፈላጊነት እንዲረዱት እናግዛቸው፤

 - ከመጠባበቂያ ክምችት መረጃዎችን መልሶ ለማግኘት መደረግ ያለበትን ነገር በቅደም ተከተል መረዳትና መሞከር አንርሳ። ምክንያቱም የመጠባበቂያ ክምችቱን የመፍጠራችን ግብ ዶክመንቶቹ ቢጠፉብን መልሶ ማግኘት ነውና፣ ከክምችቱ የምናገኝበትን መንገድ በሚገባ ካላወቅነው ድካማችን ውጤት አይኖረውም። 



<div class="background" markdown="1">

**ሕሊና**፦ አሁን የቢሮ መረጃዎቼን ኢንክሪፕትድ የተደረገ የመጠባበቂያ ክምችት (ባክአፕ) ፈጥሬ፣ በሲዲ ይዤዋለሁ። ቴዎድሮስን በጥቂት ቀናት ውስጥ ማሻሻዎችን እየተከታተለ እንዲያደርግ አዝዤዋለሁ/አዘጋጅቼዋለሁ። ሲዲዎቹን በቢሮዬ ጠረጴዛ ኪስ/መሳቢያ ውስጥ ልቆልፍባቸው አስቤያለሁ። መሳቢያዎቹ የሚቆለፉ በመሆናቸው ሲዲዎቹን ማንም ሊያገኛቸው አይችልም።

**አሸናፊ**፦ ጥሩ አድርገሻል፤ ነገር ግን አይበለውና ቢሯችሁ የእሳት አደጋ ቢደርስስ? ኮምፒውተርሽ፣ የመጠባበቂያ ክምችት የያዙ ሲዲሶችሽ ሁሉ ይተርፋሉ? ወይም ስለአካባባቢ ጥበቃ ያዘጋጃችሁት ሰላማዊ ሰልፍ ከፖሊስ ጋራ ግጭት ፈጥሮ ቢሯችሁ ቢታሸግና ቢበረበር የሲዲዎችሽ እጣ ፈንታ ምን ይሆናል? መቼም የመሳቢያሽ ቁልፍ ለብርበራ የመጡትን ፖሊሶች የምትመልስ አይመስለኝም። ከዚሁ ሁሉ ሲዲዎቹን እቤትሽ ወይም አንድ የምታምኚው ሰው/ጓደኛሽ ዘንድ ማስቀመጥ የተሻለ አይመስልሽም?

</div>



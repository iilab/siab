

---

lang: am
community: guide
type: tactics
legacy: True
child: True
weight: 2
depth: 3
title: Understanding censorship circumvention

---

አንድ ድረ ገጽ በጠቀስናቸው ዘዴዎች በመታገዱ የተነሣ በቀጥታ ልንጎበኘው ካልቻልን ክልከላውን የምናልፍበትን መንገድ መፈለግ አለብን። አስተማማኝ [*ፕሮክሲ (proxy)*](/am/glossary#Proxy) ሰርቨር፣  ኢንተርኔትን በማያግድ አገር የሚቀመጥ ሲሆን እኛ ልናገኘው ያልቻልነውን ድረ ገጽ ፈልጎ በማግኘት ያሳየናል/ይከፍትልናል።  ከእነዚህ ፕሮክሲ ሰርቨሮች ጋራ ስንገናኝ እኛ የምንጠቀምበት [*አይኤስፒ (የኢንተርኔት አገልግሎት አቅራቢያ)*](/am/glossary#ISP) ከአንድ በኢንተርኔት ውስጥ ከሚገኝ “የማይታወቅ ኮምፒውተር” (ማለትም [*ፕሮክሲ (proxy)*](/am/glossary#Proxy) ሰርቨሩ) ጋራ ደኅንነቱ የተጠበቀ ግንኙነት ማድረጋችንን እንጂ ሌላ የሚያውቀው ነገር አይኖረውም።     


![](/sites/securitybkp.ngoinabox.org/security/files/img/2-en.png)


በእርግጥ የኢንተርኔት ሳንሱሩን የሚያካሒደው የመንግሥት ተቋም ወይም ለእገዳ ሶፍትዌሩ መረጃዎችን የሚያቀብለው ኩባንያ በመጨረሻ ይህ “የማይታወቅ ኮምፒውተር” የሰርከምቬንሽን [*ፕሮክሲ (proxy)*](/am/glossary#Proxy) እንደሆነ ማወቃቸው አይቀር ይሆናል። ከዚህ በኋላ የፕሮክሲው [*አይፒ አድራሻ (IPaddress)*](/am/glossary#IP_address) ራሱ [*በጥቁር መዝገብ (blacklist)*](/am/glossary#Blacklist) ውስጥ ስለሚገባ ይታገዳል። [*ፕሮክሲዎች (proxies)*](/am/glossary#Proxy) ታውቀው እስኪታገዱ ድረስ የተወሰነ ጊዜ መኖሩ ግን አይቀርም። የሰርከምቬንሽን መሣሪያዎችን የሚፈጥሩ እና የሚያሻሽሉ ሰዎች ይህንን ሐቅ ያውቁታል፤ ስለዚህም ከሚከተሉት ሁለት መንገዶች አንዱን ወይም ሁለቱንም ይከተላሉ፤

- **ስውር ፕሮክሲዎች (Hidden proxies)** ለመገኘት/ለመታወቅ በጣም አስቸጋሪ ናቸው። በቀላሉ የማይታዩ ደኅንነታቸው የተጠበቀ [*ፕሮክሲዎችን (proxies)*](/am/glossary#Proxy) መጠቀም የሚያስፈልገው ለዚህ ነው። [*ኢንክሪፕሽን (Encryption)*](/am/glossary#Encryption) የመፍትሔው አንድ አካል እንጂ ብቸኛ ቁልፍ አይደለም። [*ፕሮክሲ (proxy)*](/am/glossary#Proxy) ሰርቨሮችን የሚያንቀሳቅሱ ሰዎች ለአዳዲስ ተጠቃሚዎች የፕሮክሲውን አድራሻ ሲሰጡ ጥንቃቄ ማድረግ ይኖርባቸዋል። 

- **የሚለወጡ ፕሮክሲዎች (Disposable proxies)**  እነዚህ እገዳ እንደተጣለባቸው ወዲያውኑ በሌላ የሚተኩ ናቸው።  ነገር ግን ተገልጋዮች አዲሶቹን/ተተኪዎቹን  [*ፕሮክሲዎች (proxies)*](/am/glossary#Proxy) እንዲያውቋቸው ለመንገር የሚኬድበት መንገድ ምሥጢራዊነቱን ለመጠበቅ የማያስተማምን ሊሆን ይችላል። ስለዚህም ይህን መሰል የሰርከምቬንሽን መሣሪያዎች [*ፕሮክሲዎች (proxies)*](/am/glossary#Proxy) ታግደው ሊያልቁ ከሚችሉበት ፍጥነት በበለጠ ፍጥነት አዳዲስ ፕሮክሲዎችን እየፈጠሩ ማሰራጨት ተመራጭ አካሔድ ሆኖ የሚሠራበት ጊዜ አለ። 


ለማንኛውም አንድ የምናምነው [*ፕሮክሲ (proxy)*](/am/glossary#Proxy) ማግኘት እስከቻልን ድረስ አስፈላጊውን የኢንተርኔት አፕሊኬሽን እየተጠቀምን የምንፈልገውን ነገር መጠየቅ እና የሚያመጣልንን ምላሽ መመልከት ነው። በተለምዶ ለዚህ የሚያስፈልጉትን ውስጣዊ አሠራሮች አስቀድመን የምንጭነው የሰርከምቬንሽን ሶፍትዌር ራሱ ያስተካክላቸዋል። ሶፍትዌሩ የኢንተርኔት ማሰሻውን አሠራር በማስተካከል ወይም ማሰሻውን በዌብ ላይ የተመሠረተ [*ፕሮክሲ (proxy)*](/am/glossary#Proxy) በማድረግ ነገሩን ያቀልልናል። ወደፊት የምንመለከተው [*ቶር (Tor)*](/am/glossary#Tor) የተባለው ማንነትን የመሰወሪያ መረብ (anonymity network) የመጀመሪያውን መንገድ (ማለትም **ስውር ፕሮክሲዎች (Hidden proxies)**)  ይጠቀማል። ከዚያ በማስከተል መሠረታዊ ነጠላ [*የፕሮክሲ (proxy)*](/am/glossary#Proxy) ሰርከምቬንሽን መሣሪያዎችን እንመለከታለን።





---

lang: am
community: guide
type: tactics
legacy: True
child: False
weight: 010
title: 10. How to use mobile phones as securely as possible

---

ተንቀሳቃሽ ስልኮች በእለታዊ  ግንኙነታችን ውስጥ ወሳኝ ሚና ያላቸው ቁሶች። ሁሉም ሞባይሎች ድምጽን እና አጭር የጽሑፍ መልእክቶችን (ቴክስት) የማስተላለፍ አቅም አላቸው። በመጠናቸው አነስተኝነት፣ በዋጋቸው አንጻራዊ ርካሽነት፣ እንዲሁም በርካታ አገልግሎቶችን የሚሰጡ በመሆናቸው የመብት ተሟጋቾች በብዛት እየተጠቀሙባቸው ይገኛል፤ ለግንኙነት እና ለማደራጀት ሥራዎችም ይጠቀሙባቸዋል። 

ከቅርብ ጊዜያት ወዲህ ደግሞ ተጨማሪ አገልግሎቶችን የሚሰጡ የተንቀሳቃሽ ስልክ አይነቶች እየቀረቡ ነው። [ጂፒኤስ (GPS)](/am/glossary#GPS)፣ መልቲ ሚዲያ (ፎቶ፣ ቪዲዮ እና ድምጽ መቅዳትና ማስተላለፍ)፣ ዳታ ማቀናበር እና የኢንተርኔት ግንኙነትን ሁሉ ከእነዚህ ስልኮች ማግኘት ይቻላል። ይሁንና የእነዚህ ስልኮች መረብ የሚሠራበት (operate) መንገድ እና መሠረታዊ መዋቅሩ (infrastructure) ኢንተርኔት ከሚንቀሳቀስበት ሁኔታ ጋራ በመሠረቱ የተለየ ነው። ይህም ተጨማሪ የደኅንነት ተግዳሮቶችን ያስከትላል፤ የተጠቃሚዎች ምሥጢራዊነት፣ የመረጃዎቻቸው እና የግንኙነታቸው ጥበቃ አደጋ ላይ ሊወድቅ ይችላል። 



## አስረጅ አጋጣሚ ##

<div class="background">
እሸቱ እና ሳሙኤል በአንድ ትልቅ ፋብሪካ ውስጥ ይሠራሉ። በቅርቡም የፋብሪካውን የሠራተኞች ማኅበር ለማቋቋም እየሞከሩ ነው። ይሁንና ይህ እንቅስቃሴያቸው ከመንግሥት ጋራ የጠበቀ ግንኙነት ባላቸው የፋብሪካው ባለቤቶች አልተወደደላቸውም። የእሸቱ ጉዳይ በፋብሪካው አስተዳደር እየተመረመረ መሆኑን እና ከማን ጋራ ምን እንደሚያወራ እንዲጠነቀቅ የቅርብ አለቃው አስጠንቅቆታል። እሸቱ የሠራተኛ ማኅበር ምሥረታውን ለማስተባበር እንዲረዳው አንድ ተንቀሳቃሽ ስልክ ገዝቷል። እሸቱ ስልኩን ደኅንነቱ በተጠበቀ መልኩ ለመጠቀም እንዲችል ሳሙኤል እየረዳው ነው።
</div>



### የምእራፉ ዋና ዋና ጭብጦች ###

- በሞባይል ስልክ የሚደረጉ ግንኙነቶች እና በስልኩ ላይ የሚጠራቀሙ መረጃዎች ደኅንነታቸው የተጠበቀ የማይሆነው ለምንድን ነው?
- የሞባይል ስልኮች አጠቃቀማችንን ደኅንነት ለማሻሻል ምን እርምጃዎች መውሰድ እንችላለን?
- በሞባይል ስልኮቻችንን ልንሰለል ወይም ያለንበት ቦታና እንቅስቃሴያችን በክትትል ስር ሊወድቅ ይችላል፤ የዚህን እድል መቀነስ የምንችለው እንደምን ነው?  
- ስልኮቻችንን ስንጠቀም ማንነታችንን ለመሰወር ያለንን እድል ለማስፋት ምን ማድረግ እንችላለን?


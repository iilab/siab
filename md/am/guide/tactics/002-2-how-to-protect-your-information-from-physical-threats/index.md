

---

lang: am
community: guide
type: tactics
legacy: True
child: False
weight: 002
title: 2. How to protect your information from physical threats

---

<p>
ኮምፒውተራችንን ከጥቃት ለመጠበቅ በርካታ ዲጂታል መከላከያዎችን አዘጋጅተን ይሆናል፤ ነገር ግን አንድ ቀን በድንገት ኮምፒውተራችን ራሱ አለዚያም በውስጡ የያዘውን መረጃ ቅጂ (ኮፒ) የያዝነበት የመረጃ ቋት ሊጠፋ፣ ሊሰረቅ፣ ወይም ሊበላሽ ይችላል። ምክንያቱ አደጋ፣ አጋጣሚ ምናልባትም ሆን ተብሎ የተፈጸመ ተንኮል ሊሆን ይችላል። የኤሌክትሪክ ኅይል መጠን በከፍተኛ መጠን መለዋወጥ ወይም የምናጣጥመው ቡና ኮምፒውተራችን ላይ መደፋት የምንሳሳለትን መረጃ እስከወዲያኛው እንድናጣው ምክንያት ሊሆን ይችላል።  

የአደጋ ምንጭ ሊሆኑ የሚችሉ ሁኔታዎችን በጥንቃቄ አስቀድሞ መገምገም፣ ኮምፒውተር ለመጠቀም የሚመች ከባቢ መምረጥ እና በጽሑፍ የሰፈረ [*የደኅንነት ፖሊሲ (security policy)*](/am/glossary#Security_policy) ይህን መሰሉ አደጋዎችን ለማስወገድ ይረዱናል።



###  አስረጅ አጋጣሚ ###

<div class=background markdown=1>

ትእግስት እና ዲባባ በኤችአይቪ/ኤድስ ላይ የሚሠራ ድርጅት ይመራሉ። ለዚህ ድርጅት አገልግሎት የሚሆኑ ኮምፒውተሮችን እና የቢሮ መረብ መሣሪያዎችን ለመግዛት ይፈልጋሉ። የሚገዙዋቸው ኮምፒውተሮችና ተያያዥ መሣሪያዎች በአገራቸው ያለውን ፖለቲካዊ ሁኔታ እና ደካማ የመሠረተ ልማት አቅርቦት ብቻ ሳይሆን የመረጃ ደኅንነታቸውን ለመጠበቅ የሚያስችላቸው እንዲሆን ይፈልጋሉ። ከዚህም በላይ መሣሪያዎቹ ከተለዋዋጭ የኤሌክትሪክ ኅይል ስርጭት፣ ከመብረቅ፣ ከስርቆት/መወረስ ከሚመጣ አደጋ የተጠበቀ እንዲሆኑ ይፈልጋሉ። የሚገዙዋቸው ኮምፒውተሮች እና በቢሮ የሚዘረጋው መረብ አካላዊ ደኅንነት የተጠበቀ እንዲሆን የኮምፒውተር ቴክኒሺያን የሆነችውን ሔለንን ምክር ጠይቀዋል። 
 
</div>



### የምእራፉ ዋና ዋና ጭብጦች ###

- የኮምፒውተራችን እና በውስጡ ያጠራቀምነው መረጃ  [*አካላዊ አደጋዎች (physical threats)*](/am/glossary#Physical_threats)  የሚያጋጥሙት አደጋዎች

- ኮምፒውተራችንን ከእነዚህ አደጋዎች በተሻለ መንገድ መከላከል የምንችልባቸው ምርጥ ዘዴዎች

- ለኮምፒውተሮች እና ለግንኙነት መረብ መሣሪያዎች ምቹ የሆነ የሥራ ከባቢ (operating environment) እንዴት መፍጠር ይችላል?

- በቢሮዎች ውስጥ ለምንጠቀምባቸው ኮምፒውተሮች የደኅንነት እቅድ (security plan) ስናዘጋጅ ከግምት ልናስገባቸው የሚገቡ ጉዳዮች


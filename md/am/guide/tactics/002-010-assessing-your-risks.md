

---

lang: am
community: guide
type: tactics
legacy: True
child: True
weight: 1
depth: 3
title: Assessing your risks

---

አንዳንድ ድርጅቶች (መሥሪያ ቤቶች) የሕንጻዎቻቸውን/ቢሮዎቻቸውን እና የመገልገያ መሣሪያዎቻቸውን አካላዊ ደኅንነት  (physically secure) አስፈላጊነት ዝቅ አድርገው ይመለከታሉ። በዚህም ምክንያት ኮምፒውተሮቻቸውን እና የመረጃ መጠባበቂያ ቋቶችን (backup storage devices) ከስርቆት፣ ከጎጂ የአየር ሁኔታ እና ከሌሎችም [*አካላዊ አደጋዎች (physical threats)*](/am/glossary#Physical_threats) ለመከላከል ምን ምን እርምጃዎች መውሰድ እንደሚያስፈልግ የሚያሳይ ግልጽ ፖሊሲ የላቸውም። እርግጥ ይህን መሰል ፖሊሲ የማዘጋጀት አስፈላጊነትን መረዳት ቀላል ሊሆን ይችላል፤ ነገር ግን ይህን ፖሊሲ ማዘጋጀትና መተግበር ቀላል ሥራ አይደለም። ለምሳሌ ያህል ብዙ ድርጅቶች ለቢሮዎቻቸው ጥሩ የበር ቁልፍ  ይገጥማሉ፤ አልፎም መስኮቶቻቸውንም ጭምር  አጥብቀው ይቆልፋሉ። ነገር ግን ለኮምፒውተሮቻቸው የምሥጢር ቁልፍ ጥብቅነት እና የምሥጢር ቁልፉን የሚያውቁ ሰዎች ብዛትና ማንነት ወዘተ ተገቢ ትኩረት ካልሰጡ ከፍተኛ ዋጋ ያላቸው መረጃዎች ለአደጋ መጋለጣቸው አይቀርም።


###አስረጅ አጋጣሚ###

<div class=background markdown=1>

**ትእግስት**፦ የደኅንነት ፖሊሲያችንን (security policy) በአጭሩ አዘጋጅተን ለሚመለከታቸው ሠራተኞቻችን እንድንሰጥ እፈልጋለሁ። በዚህ ፖሊሲ ውስጥ ማካተት ያለብን ነገሮች ምንድን ናቸው?

**ሔለን**፦ ለሁሉም አይነት አደጋዎች ለሁልጊዜም የሚሠራ አንድ ወጥ የመፍትሔ አማራጭ ማዘጋጀት በጣም አስቸጋሪ ነው። የጥሩ ፖሊሲዎች ዝርዝር እንደድርጅቶቹ ሁኔታ የተለያዩ ናቸው። አንድ መርሳት የሌለብሽን ነገር ግን ልነግርሽ እችላለሁ። ይህን ፖሊሲና ፕላን ስታዘጋጁ የቢሯችሁን የሥራ ከባቢ በጥንቃቄ አጥኑት፤ ክፍተቶቹ ምን እንደሆኑ ለመለየትም በጥንቃቄ መርምሩት፤ ከዚያ በመነሣትም መለወጥና መጠናከር ያለባቸውን ነገሮች መወሰን ትችላላችሁ። 

</div> 



የድርጅታችንን እና የግላችንን ተጋላጭነት መጠን እና ሊያጋጥሙ የሚችሉ አደጋዎችን ስንገመግም መረጃችን ለጉዳት ሊዳረግ የሚችልባቸውን በተለያየ ደረጃ የሚፈጠሩ ሁኔታዎች መመልከት አለብን።

- የግንኙነት መስመሮቻችን እና የአጠቃቀም ልምዳችን ምን ይመስላል? ለምሳሌ ደብዳቤዎች (የወረቀት)፣ ፋክሶች፣ የመስመር ስልኮች፣ ተንቀሳቃሽ ስልኮች (ሞባይሎች)፣ ኢሜይል እና የስካይፕ [*የስካይፕ (glossary#Skype)*](/am/glossary#Skype)  መልእክቶች ማለታችን ነው።

- ጠቃሚ መረጃዎችን የምናጠራቅመው እንዴት ነው? የኮምፒውተር የመረጃ ቋቶች (hard drives)፣ ኢሜይል እና ዌብ ሰርቨር፣ የመረጃ ማህደር (USB memory sticks)፣ ሲዲዎች፣ ዲቪዲዎች፣ ተንቀሳቃሽ ስልኮች፣ የታተሙ ወረቀቶች እና በእጅ የተጻፉ ማስታወሻዎች ሁሉ እዚህ ውስጥ የሚያዩ ናቸው።

- መረጃዎችን የያዙት እነዚህ ቁሳቁስ የሚቀመጡት የት ነው? እነዚህ መረጃዎች ምናልባት ቢሯችን፣ አለዚያ በመኖሪያ ቤታችን፣ በቆሻሻ መጣያ ውስጥ ሊሆኑ ይችላሉ። አሁን አሁን ደግሞ ብዙ መረጃዎችን ኢንተርኔት ላይ እናስቀምጣለን። እርግጥ ኢንተርኔት ላይ የሚቀመጡ መረጃዎች አካላዊ አድራሻ በቀላሉ ለመለየት የሚያስቸግር ነው።  

ሆኖም እነዚህ ኢንተርኔት ላይ የተቀመጡ መረጃዎች በተለያዩ ደረጃዎች ለአደጋ ሊጋለጡ እንደሚችሉ መዘንጋት የለብንም።  ተንቀሳቃሽ የመረጃ ማህደራችንን (USB memory sticks) [*ማልዌር (malware)*](/am/glossary#Malware) ለመከላከል ጸረ ቫይረስ ሶፍትዌሮች እንደምንተማመን ሁሉ መረጃዎቻችንን ከስርቆት፣ ከመጥፋትና ከመበላሸት ለመጠበቅ ዝርዝር የአካላዊ ደኅንነት እቅድ ማዘጋጀት ይኖርብናል። ከድረ ገጽ  ውጭ መረጃ የማስቀመጥ ፖሊሲን ጨምሮ አንዳንድ የደኅንነት መጠበቂያ ዘዴዎች ከዲጂታልም ይሁን ከአካላዊ አደጋዎች ለማምለጥ የሚጠቅሙ ቢሆኑም ሌሎቹ የበለጠ ዝርዝር የአጠቃቀም ሂደት ያላቸው ይገኛሉ። 

በጉዞ ላይ ያለ ሰው ተንቀሳቃሽ የመረጃ ማህደሩን (USB memory stick) በኪሱ ውስጥ አለዚያም በላስቲክ ጠቅልሎ በሻንጣው ስር ሲሸጉጥ የመረጃውን አካላዊ ደኅንነት የተመለከተ ውሳኔ እየሰጠ ነው። መረጃው የሚገኘው በዲጂታል ቅርጽ ቢሆንም ውሳኔው እጅግ አስፈላጊ የሆነውን አካላዊ ደኅንነት ለማረጋገጥ የተደረገ ነው። ምንጊዜም ቢሆን ትክክለኛው ምርጫ እንደየሁኔታው ይለያያል። ሰውየው የሚንቀሳቀሰው በሚኖርበት ከተማ ውስጥ ነው ወይስ ድንበር ተሻግሮ ሊሄድ ነው? ቦርሳውን የሚይዘው  ባለቤቱ ራሱ ነው ወይስ ሌላ ሰው? በጉዞው ላይ ዝናብ ይኖራል አይኖርም? እነዚህና መሰል ጥያቄዎች የመረጃችንን አካላዊ ደኅንነት ለማረጋገጥ እጅግ አስፈላጊ ናቸው።


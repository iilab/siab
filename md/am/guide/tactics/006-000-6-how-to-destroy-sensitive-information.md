

---

lang: am
community: guide
type: tactics
legacy: True
child: False
weight: 006
title: 6. How to destroy sensitive information

---

እስካሁን በነበሩት ምእራፎች ስሱ መረጃዎችን እንዴት በምሥጢር መጠበቅየምንችልባቸውን አስፈላጊ መሣሪያዎች እና ልማዶች ተመልክተናል። ለመሆኑ አንድን ስሱ መረጃ የማንፈልግበት ጊዜና ሁኔታ ቢፈጠር፣ ስለዚህም እስከወዲያኛው ለማጥፋት ብንፈልግ ምንድን ነው የምናደርገው? ለምሳሌ በመጠባበቂያ ክምችታችን (በባክአፕ) የያዝነው አንድ ስሱ መረጃዎችን የያዘ ፋይል ሁለተኛ ቅጂ በቂ እንደሆነ ብናስብና እናት ቅጂውን ከነጭራሹ ማጥፋት ወስነናል እንበል። ይህን ለማድረግ ያለን የተሻለ አማራጭ ምንድን ነው? እንዳለመታደል ሆኖ የዚህ ጥያቄ መልስ ቀላልና ቀጥተኛ ላይሆን ይችላል። ከዚህ ቀደም እንዳልነው ሁሉ፣ አንድን ፋይል ስንደመስስ (ዴሊት ስናደርግ) በፋይሉ ውስጥ የነበረው መረጃ በኮምፒውተራችን ሐርድ ድራይቭ ውስጥ ይቀመጣል፤ ፋይሉን **ከሪሳይክል ቢን (Recycle bin)** ብናጠፋው እንኳን ወደ ሐርድ ድርራቭ የገባው መረጃ አይጠፋም። ተገቢውን ሶፍትዌር የያዘና ትንሽ እድል ያለው ማንኛውም ሰው ይህንን በድምሰሳ ወደ ሐርድ ድራይቭ የተበተነ ስሱ መረጃችንን በቀላሉ መልሶ ሊያገኘው ይችላል።


የተደመሰሱ (deleted) መረጃዎች በማይገባቸው ሰዎች እጅ እንዳይገቡ ተገቢውን ጥንቃቄ ማድረግ አለብን፤ መረጃዎቹን እስከወዲያኛው በአስተማማኝ መልኩ የሚያጠፋ ለዚሁ ተብሎ የተሠራ ሶፍትዌር መጠቀም አስፈላጊ ይሆናል። ከእነዚህ ሶፍትዌሮች አንዱ  [*ኢሬዘር (Eraser)*](/am/glossary#Eraser)  ነው፤ በዚህ ምእራፍ በስፋት እንመለከተዋለን። [*ኢሬዘርን  (Eraser)*](/am/glossary#Eraser) መጠቀም ማለት መረጃ የተጻፈበትን ወረቀት እንደዋዛ “ማንም አውጥቶ አይመለከተውም” በሚል ግዴለሽነት አጨማዶ በቆሻሻ መጣያ ቅርጫት ውስጥ ከመጣል ይልቅ በጥንቃቄ ቆራርጦ እንደመጣል ነው። ስሱ መረጃዎችን ማጥፋት አስፈላጊ በሚሆንበት ጊዜ መደምሰስ (ዴሊት ማድረግ) አንዱ አማራጭ ነው። ሆኖም ስለራሳችንም ይሁን ስለድርጅታችን ስሱ መረጃ የያዙ ዴሊት የተደረጉ ፋይሎችን መርምረው ሊያገኙብን ይችላሉ የምንላቸው ሰዎች፣ በተለይም የፖለቲካ  ዓላማ ያላቸው ኅይለኛ ቡድኖች ካሉ መረጃዎቹን የያዙ ጊዜ ያለፈባቸውን የመጠባበቂያ ክምችቶች (ባክአፖች) ጭምር በቋሚነት የምናጠፋበትን መንገድ ማሰብ ሊኖርብን ይችላል። አሮጌ/የቆዩ ሐርድ ዌሮችን  [*ማንጻት/ዋይፒንግ (wiping)*](/am/glossary#Wiping) ሌላው መፍትሔ ሲሆን፣ የከረሙ የኮምፒውተር ተጠቀሚ መስኮቶችን  (user accounts) ማጥፋት፣ የኢንተርኔት ሐሰሳ ታሪካችንን (web browsing history) [*ሲክሊነርን (CCleaner)*](/am/glossary#CCleaner)  በመሳሰሉ መሣሪያዎች ማጥፋት አስፈላጊ ሊሆን ይችላል። ሲክሊነር እና በዚህ ምእራፍ የተጠቀሱ ሌሎችም መሣሪያዎች ኮምፒውተራችንን በተጠቀምን ጊዜ ሁሉ በየቦታው በጊዜያዊነት የተከማቹ ፋይሎችን ሁሉ ፈልገው ሊያጠፉና ሊያጸዱልን ይችላሉ።


### አስረጅ ታሪክ ### 

<div class="background" markdown="1">

ዘሐራ የአካባቢ ጥበቃ ተሟጋች ናት፤ ከቅርብ ጊዜያት ወዲህ ታዋቂነት እያገኘ የመጣ በአገሪቱ ውስጥ የሚካሔዱ ሕገወጥ የደን ጭፍጨፋዎችን እና መሰል ጉዳዮችን የምታስተዋውቅበት ድረ ገጽ አላት። ለዚህ ድረ ገጽ የምትጠቀምበት መረጃ ባክአፕ (የመጠባበቂያ ክምችት) አላት። የባክአፑን አንድ ቅጂ በመኖሪያ ቤቷ፣ ሌላ ሁለተኛ ቅጂ በመሥሪያ ቤቷ አስቀምጣለች፤ ሦስተኛው ቅጂ ደግሞ አዲስ በገዛችው ላብቶፕ ላይ ይገኛል። ሰሞኑን ደግሞ የድረ ገጿ ሰርቨር (ዌብሰርቨር) ጎብኚዎችን አስተያየቶች እና ምዝገባዎች ዳታቤዝ ማከማቸት ጀምራለች። 

ዘሐራ በአንድ የአካባቢ ጉዳዮች ዓለም አቀፍ ኮንፈረንስ ላይ ለመሳተፍ ወደ ውጭ ትጓዛለች። ይሁንና በቅርቡ እንደ እርሷው ወደ ውጭ የተጓዙ የአካባቢ ጥበቃ ተሟጋቾችና ሌሎችም በአውሮፕላን ጣቢያው ፍተሻ ወቅት ላብቶፓቸው ከአንድ ሰዓት ለሚበልጥ ጊዜ ተወስዶ መመርመሩን ነግረዋታል። ይህ ፍተሻ በእርሷም ላብቶፕ ላይ የሚካሔድ ከሆነ ብላ በመስጋት፣ የመረጃዎቿን ደኅንነትና ምሥጢራዊነት ለማረጋገጥ በላብቶፑ ላይ የሚገኙ ስሱ መረጃዎቿን፣ የድረ ገጿን ተሳታፊዎች አድራሻ እና የመሳሰለውን ሁሉ ደምስሳዋለች (ዴሊት)። በመኖሪያ ቤቷና በቢሮዋ የሚገኘውን የመጠባበቂያ ክምችትም ወደ ትሩክሪፕት ቮልዊም ቀይራዋለች። ስለዚህ ጉዳይ ያነጋገረችው የቅርብ ጓደኛዋ ኦላና ግን የወሰደችው እርምጃ በቂ አለመሆኑን እየነገራት ነው። ኦላና፣ ላብቶፑ በአውሮፕላን ጣቢያው ለረጅም ጊዜ የሚፈተሽ ከሆነ በባክአፕ (የመጠባበቂያ ክምችት) የተያዙ ስሱ መረጃዎችን መደምሰስ ብቻውን በቂ አይደለም ይላል።

</div>


### የምእራፉ ዋና ዋና ጭብጦች ###

- ስሱ መረጃዎችን ከኮምፒውተራችን እስከመጨረሻው ማስወገድ የሚቻለው እንዴት ነው?
- ሲዲ እና የመረጃ ማህደር (USB memory sticks) በመሳሰሉ ተንቀሳቃሽ የማከማቻ ማህደሮች ላይ የተጠራቀሙ መረጃዎችን ማስወገድ የሚቻለው እንዴት ነው?
- በኮምፒውተራችን ላይ ከዚህ ቀደም ምን መረጃ እንደነበረ እንዳይታወቅ ማድረግ የሚቻለው እንዴት ነው?
- የተደመሰሱ (ዴሊት የተደረጉ) መረጃዎች መልሰው እንዳይገኙ ኮምፒውተራችንን እንደምን መያዝ ይኖርብናል?



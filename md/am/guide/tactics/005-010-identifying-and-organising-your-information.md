

---

lang: am
community: guide
type: tactics
legacy: True
child: True
weight: 1
depth: 3
title: Identifying and organising your information

---

ደኅንነታችንን ለማረጋገጥ አስፈላጊ የሆኑ እርምጃዎችን አስቀድመን መውሰዳችን የግድ ነው፤ ለምሳሌ ኮምፒውተራችንን [*ከማልዌር*](/am/glossary#Malware) ነጻ ማድረግ፣ አስተማማኝ  [*ፋየርዎል*](/am/glossary#Firewall) መጠቀም፣ ጠንካራ የይለፍ ቃል መጠቀም የዚሁ የጥንቃቄ እርምጃ አካሎች ናቸው። ሆኖም እነዚህ እርምጃዎች በቂ አይደሉም። ነገር ግን ጉዳት ሊያደርሱብን የሚችሉ የቫይረስ ጥቃቶችን የመሳሰሉ ሌሎች አደጋዎች አሉ፤  [*ሰርጎ ገቦች/ሐከርስ*](/am/glossary#Hacker)፣ የኤሌክትሪክ መቆራረጥና የኀይል መለዋወጥ፣ ኮምፒውተራችን ላይ የፈሳሽ መግባት፣ ስርቆት፣ የኮምፒውተራችን መወረስ፣ የኦፐሬቲንግ ሲስተም አለመስራት፣ ዲማግኒታይዜሽን ወዘተ. ሳናስብ ለአደጋ ሊያጋልጡን የሚችሉ ጥቂት መንስኤዎች ናቸው። አደጋ ሊደርስ እንደሚችል አውቆ መዘጋጀት የመከላከል ሒደት የመጀመሪያ ደረጃ ነው። 


<div class="background" markdown="1">

**ሕሊና**፦ የመጠባበቂያ ክምችት ማስቀመጥ (ባክአፕ) ጠቃሚ እንደሆነ አውቃለሁ። ግን ይህን አሰራር የግድ ሌላ ሰው ሊሠራልኝ ይገባል ማለት ነው? ይህን ነገር በራሴ አቅም፣ ወጪና ጊዜ ላደርገው እችላለሁ?

**አሸናፊ**፦ በትክክል፤ በራስሽ ማድረግ ትችያለሽ። የባክአፕ እቅድ ማዘጋጀት ትንሽ ማሰብ ይጠይቃል። ይህ ግን ብዙ ጊዜና ገንዘብ የሚጠይቅ አይደለም። መረጃዎችሽ ቢጠፉ ከሚከተለው ጉዳት ጋራ ሲነጻጸር የባክአፕ እቅዱን ማዘጋጀት  ቀላል ነው። የመረጃዎችሽን የመጠባበቂያ ክምችት መፍጠርና ማስተዳደር በቀዳሚነት የአንቺ የግል ሐላፊነት ነው። ቴክኒካዊ እርዳታ ከሚሰጡሽ እጅግ የሚታመኑ ሰዎች በቀር ሁሉንም ነገር በግልሽ መያዝ ይኖርብሻል።                   
</div>


*የባክአፕ/የመጠባበቂያ ቅጂ ፖሊሲ* (backup policy) ለመፍጠር የመጀመሪያው ደረጃ የግል እና የሥራ መረጃዎቻችን የት እንዳሉ መለየት ነው። ለምሳሌ ኢሜይላችን አገልግሎት በሚሰጠን ድርጅት ሰርቨር ወይም በየራሳችን ኮምፒውተር፣ ምናልባትም በሁለቱም ቦታዎች ሊኖር ይሆናል። በዚያ ላይ ብዙ የኢሜይል አድራሻዎች ይኖሩን ይሆናል። በሌላ በኩል ደግሞ አስፈላጊ የምንላቸው ሌሎች ሰነዶች እና መረጃዎች በሥራ ቦታችን አለዚያም በግላችን ኮምፒውተር ላይ ይኖረን ይሆናል። በርከት ያሉ አድራሻዎችን፣ የቻት (chat) ልውውጦቻችን ታሪክ፣ እና ሌሎችም የግል ምርጫችንን የሚያንጸባርቁ ፕሮግራሞች አበጅተን ይሆናል። ከዚህ ሁሉ ውጭ ደግሞ የተወሰኑ መረጃዎችን በተንቀሳቃሽ የመረጃ መዝገቦች ለምሳሌ በመረጃ ቋቶች (USB memory sticks)፣ ተንቀሳቃሽ ሐርድዌሮች፣ ሲዲዎች፣ ዲቪዲዎች እና አሮጌ ፍሎፒ ዲስኮች  ላይ አድርገን ይሆናል። ተንቀሳቃሽ (ሞባይል) ስልኮቻችን ላይም እንዲሁ የምንፈልጋቸው ሰዎች አድራሻዎች፣ እንዲጠፉ የማንሻቸው የአጭር መልእክት ልውውጦች (text messages) ሊኖሩን ይችላሉ። ድረ ገጽ ካለን ደግሞ ለዓመታት የተደከመበት የመረጃ፣ የጽሑፎችና የሰነዶች ክምችት አለን ማለት ነው። ዲጂታል ባልሆኑ ማለትም በማስታወሻ ደብተር፣ በግላዊ የዜና መዋእል መመዝገቢያችን (diaries)፣ በደብዳቤዎች ውስጥ የተቀመጡ ዋጋ ያላቸው መረጃዎቻችንንም መዘንጋት የለብንም። 

ሁለተኛው እርምጃ የትኞቹ ፋይሎች/ሰነዶች ‘እናት ቅጂ’ (‘master copies’)፣ የትኞቹ ደግሞ ሁለተኛ ቅጂ እንደሆኑ መለየት ነው። እናት ቅጂ የምንለው በአጠቃላይ የአንድ ሰነድ የመጨረሻ ቅጂ (most up-to-date version) የሆነውን እና በሰነዱ/ፋይሉ ላይ የሚጨመር ወይም የሚስተካከል አዲስ ነገር ቢኖረን ይህን የምናደርግበት ቅጂ ነው። በእርግጥ ይህ ትርጉም እጅግ ጠቃሚ መረጃዎችን የያዙ፣ አንድ ቅጂ ብቻ ያላቸውን ሰነዶች/ፋይሎች አይመለከተም። ሁለተኛ ቅጂዎችን ብቻ በመጠባበቂያ ክምችት ሲያዙ የሚያጋጥመው አንዱ አደጋ እናት ቅጂው በመካከል ሊጠፋ ወይም ሊሰረቅ መቻሉ፤ ይህ ማለት በእናት ቅጂው ላይ ያደረግናቸው የመጨረሻ ማስተካከያዎች አብረው ሊጠፉ ይቻላሉ ማለት ነው። ለምሳሌ አንድ ሳምንት በሚፈጅ ጉዛ ላይ ያለ አንድ ሰው በመረጃ ቋቱ ላይ ባለው አንድ ፋይል ቅጂ ላይ አዳዲስ ማስተካከያዎችን እየጨመረ ነው እንበል። ሰውየው የመጨረሻ ማስተካከያውን እያደረገ ያለው በዚህ በያዘው ቅጂ ላይ በመሆኑ፣ ይህ ቅጂ እናት ቅጂ ሆነ ማለት ነው። ምክንያቱም ቢሮ ባለው ኮምፒውተሩ የመጠባበቂያ ክምችቱ (ባክአፕ) ውስጥ ያስቀመጠው ቅጂ ከዚህ በኋላ የመጨረሻ ቅጂ ስለማይሆን እና ራሱን በራሱ አዲስ ከተሻሻለው የመጨረሻ ቅጂ ጋራ የሚያገናኝበት መንገድ ስለሌለው ነው።      
ቀደም ሲል የተመለከትናቸውን እናት እና ሁለተኛ ቅጂ መረጃዎች የት እንደሚገኙ በጽሑፍ አስፍረን ማስቀመጥ ይገባል። ይህ ዝርዝር ምን አይነት የባክአፕ ፖሊሲ እንደሚያስፈልገን ለመወሰን ግልጽ ግንዛቤ እንዲኖረን ይረዳናል። ከዚህ በታች የሚገኘው ሳጥን መሠረታዊ ምሳሌ ተደርጎ ሊታይ ይችላል። በእርግጥ የአንዳንዶቻችን ዝርዝር እጅግ የረዘመ ሊሆን፣ ከአንድ የዳታ ታይፕ ('data type') የሚበልጡ የመረጃ መዝገቦችን ('storage devices') ተጠቅመንም ይሆናል። 
የመረጃው/ዳታ አይነት
Data Type	እናት/ሁለተኛ ቅጂ
Master/Duplicate	የሚገኝበት ማከማቻ
Storage Device	ያለበት ቦታ
Location
ኤሌክትሮኒክ ሰነዶች/ዶክመንቶች	እናት ቅጂ	ኮምፒውተር ላይ	ቢሮ
ጥቂት በጣም አስፈላጊ ኤሊክትሮኒክ ሰነዶች	ሁለተኛ ቅጂዎች	የመረጃ ቋት	እኔ ዘንድ (የማይለየኝ)
ፕሮግራሞች ውስጥ የሚገኙ (ፎቶ፣ አድራሻዎች፣ ቀን መቁጠሪያ)	እናት ቅጂ	ኮምፒውተር ላይ	ቢሮ 
ጥቂት ኤሌክትሮኒክ ሰነዶች	ሁለተኛ ቅጂዎች	ሲዲዎች	ቤት
ኢሜይል እና የኢሜይል አድራሻዎች	እናት ቅጂ	ጂሜይል አካውት	ኢንተርኔት
አጭር መልእቶች እና የስልክ አድራሻዎች	እናት ቅጂ	ሞባይል ስልክ	እኔ ዘንድ (የማይለኝ)
በወረቀት የታተሙ (ፕሪንትድ) ሰነዶች (የውል ስምምነቶች፣ ደረሰኞች ወዘተ)	እናት ቅጂ	የጠረጴዛ ኪስ	ቢሮ

<table border="1">
<tbody>
<tr>
<th>የመረጃው/ዳታ አይነት
Data Type</th>
<th>እናት/ሁለተኛ ቅጂ (Master/Duplicate)</th>
<th>የሚገኝበት ማከማቻ</th>
<th>ቦታ</th>
</tr>
<tr>
<td>ኤሌክትሮኒክ ሰነዶች/ዶክመንቶች</td>
<td>እናት ቅጂ</td>
<td>ኮምፒውተር ላይ</td>
<td>ቢሮ</td>
</tr>
<tr>
<td>ጥቂት በጣም አስፈላጊ ኤሊክትሮኒክ ሰነዶች</td>
<td>ሁለተኛ ቅጂ</td>
<td>የመረጃ ቋት/USB memory stick</td>
<td>እኔ ዘንድ</td>
</tr>
<tr>
<td>ፕሮግራሞች ውስጥ የሚገኙ (ፎቶ፣ አድራሻዎች፣ ቀን መቁጠሪያ) </td>
<td>እናት ቅጂ</td> 
<td>ኮምፒውተር ላይ</td>
<td>ቢሮ</td>
</tr>
<tr>
<td>ጥቂት ኤሌክትሮኒክ ሰነዶች</td>
<td>ሁለተኛ ቅጂ</td>
<td>ሲዲዎች</td>
<td>መኖሪያ ቤት</td>
</tr>
<tr>
<td>ኢሜይል እና የኢሜይል አድራሻዎች</td>
<td>እናት ቅጂ</td>
<td>ጂሜይል አካውት</td>
<td>ኢንተርኔት</td>
</tr>
<tr>
<td>አጭር መልእቶች እና የስልክ አድራሻዎች</td>
<td>እናት ቅጂ</td>
<td>ሞባይል ስልክ</td>
<td>እኔ ዘንድ </td>
</tr>
<tr>
<td>በወረቀት የታተሙ (ፕሪንትድ) ሰነዶች (የውል ስምምነቶች፣ ደረሰኞች ወዘተ)</td>
<td>እናት ቅጂ</td>
<td>የጠረጴዛ ኪስ</td>
<td>ቢሮ</td>
</tr>
</tbody>
</table>



የሰንጠረዡ ባለቤት ካሰፈረው በመነሳት የሚከተሉትን ነገሮች መታዘብ ይቻላል፦

  - በሆነ አደጋ የቢሮው ኮምፒውተር  መስራት ቢያቆም (crashes) ለባለቤቱ በቅጂ መልክ የሚቀሩለት በተንቀሳቃሽ የመረጃ ቋት (USB memory stick) ያሉት እና በሲዲ ተደርገው በመኖሪያ ቤት የሚገኙት ብቻ ናቸው፤ 

  - ሰውየው የኢሜይል መልእክቶቹም ሆነ አድራሻዎቹ “ከኢንተርኔት-ውጪ” (offline) ቅጂ የለውም፤ ምናልባት የኢሜይል የይለፍ ቃሉን ቢረሳው፣ ወይም ሌላ ሰው ቢቀይርበት እዚያ ያለውን መረጃ በሙሉ ያጣዋል ማለት ነው፤

  - በሞባይል ስልኩ ያሉት መረጃዎች ቅጂም የለውም፤

  - በወረቀት የታተሙ ሰነዶች ዲጂታልም ይሁን አካላዊ/የወረቀት ቅጂዎችም የሉትም። እነዚህም ሰነዶች፣ ኮንትራቶች እና የክፍያ መጠየቂያዎች ሊሆኑ ይችላሉ።


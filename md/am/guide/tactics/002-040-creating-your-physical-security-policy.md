

---

lang: am
community: guide
type: tactics
legacy: True
child: True
weight: 4
depth: 3
title: Creating your physical security policy

---

እንደሁኔታው በግለሰብ እና/ወይም በመሥሪያ ቤት ደረጃ ያሉብንን አደጋዎች እና ተጋላጭነቶች ከገመገምን በኋላ ምን ምን እርምጃዎችን በመውሰድ አካላዊ ደኅንነትን እንዴት መጠበቅ እንደሚቻል ማሰብ ይኖርብናል። የምንወስደውን እያንዳንዱን ዝርዝር እርምጃ የሚያሳይ [*የደኅንነት ፖሊሲ (security policy)*](/am/glossary#Security_policy) በጽሑፍ ማዘጋጀት ቀጣዩ ተግባራችን ነው። ይህ ሰነድ ለራሳችን፣ አብረናቸው ለምንሠራቸውም ሆነ ወደፊት ለሚቀላቀሉን ባልደረቦቻችን እንደ አጠቃላይ መመሪያ ያገለግለናል። ሰነዱ ከአካላዊ ደኅንነት ጋራ የተያያዙ አደጋዎች ሲያጋጥሙ ምን አይነት እርምጃዎችን መውሰድ እንዳለብን በዝርዝር ማመልከት ይኖርበታል። እያንዳንዱ ሰውም ይህን ሰነድ ማንበብ እና እያንዳንዱን መመሪያ መከተል ይኖርበታል። ሰነዱን በየጊዜው የበለጠ ለማዳበርም ውይይቶችን ማካሔድ ጠቃሚ ነው።

የአካላዊ [*የደኅንነት ፖሊሲ*](/am/glossary#Security_policy) ሰነዳችን እንዳለንበት ሁኔታ የተለያዩ ክፍሎች ሊኖሩት ይችላሉ። 

- የቢሮ መግቢያ/መውጫ ፖሊሲ፦ ምን አይነት መቆለፊያዎች እንጠቀማለን፣ የመክፈቻና መዝጊያ ቁልፍ የሚኖራቸው እነማን ናቸው? የቢሮው የአደጋ ጥሪ ደወል የሚሠራው እንዴት ነው? እንግዶች ወደ ቢሮ የሚገቡት በምን ሁኔታ ነው? የቢሮ ጽዳት የሚያከናውኑት ሰዎች እነማን ይሆናሉ ወዘተ.

- ለተፈቀደላቸው ጎብኚዎች ብቻ ክፍት የሚሆኑት ክፍሎች/አካባቢዎች የትኞቹ ናቸው?

- የመሣሪያዎች ምዝገባ እና ቆጠራ፣ የመለያ ቁጥር እና የአካላዊ መግለጫ ምዝገባ

- ስሱ መረጃዎችን የያዙ ወረቀቶች እና ሌሎች መሣሪያዎች የሚወገዱት እንዴት ነው?

- የአደጋ ጊዜ እርምጃዎች
      - ስሱ የሆነ ምሥጢራዊ መረጃ ድንገት ወጥቶ ወይም በሌሎች እጅ ገብቶ ቢገኝ ይህ ሊነገራቸው የሚገባቸው ሰዎች እነማን ናቸው?
      - የእሳት፣ የጎርፍ እና የመሳሰሉ የተፈጥሮ አደጋዎች ቢያጋጥሙ አስቀድመን የምናሳውቀው ለነማን ነው?
      - አስቸኳይ ጥገናዎችን ሲያስፈልጉ እነዚህን የምናደርገው እንዴት ነው?
      - የኤሌክትሪክ፣ የኢንተርኔት፣ የውሃ እና የመሳሰሉነትን አገልግሎቶች የሚያቀርቡ ድርጅቶችን ማግኘት ቢያስፈልገን የምናገኛቸው እንዴት ነው?
      - ከድረ ገጽ ወይም ከኢንተርኔት ውጭ የተቀመጠ መረጃን ማግኘት የምንችለው እንዴት ነው? የመጠባበቂያ መረጃ አቀማመጥን በተመለከተ [***ምእራፍ 5 ፤ የጠፉ መረጃዎችን መልሶ ማግኘት የሚቻለው እንዴት ነው?***](/am/chapter-5) የሚለውን መመልከት ይቻላል።

[*የደኅንነት ፖሊሲ*](/am/glossary#Security_policy) በየጊዜው የሚከለስና የሚሻሻል መሆን አለበት። [*የደኅንነት ፖሊሲ*](/am/glossary#Security_policy) እንደሌሎች አስፈላጊ መረጃዎቻችን ሁሉ በመጠባበቂያ ቦታ መቀመጥ ይኖርበታል። [*የደኅንነት ፖሊሲ*](/am/glossary#Security_policy) አዘገጃጀትን የበለጠ ለመረዳት [***የተጨማሪ ንባብ***](/am/chapter-2-5) ክፍሉን ማንበብ ይጠቅማል።


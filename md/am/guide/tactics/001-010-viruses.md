

---

lang: am
community: guide
type: tactics
legacy: True
child: True
weight: 1
depth: 3
title: Viruses

---

ቫይረሶችን  በተለያየ  መንገድ መከፋፈል ይቻላል። እያንዳንዱ የመከፋፈያ ዘዴ የየራሱ ስያሜና ንኡስ ክፍሎች አሉት። በጣም የሚታወቁትም ዎርሞች፣ ማይክሮ ቫይረሶች፣ ትሮጃኖች፣ ባክዶሮች ናቸው። አብዛኞቹ እነዚህ ቫይረሶች በኢንተርኔት ውስጥ በኢሜይል፣ በበካይ ድረ ገጾች ወይም አስተማማኝ ጥበቃ የማይደረግላቸውን ኮምፒውተሮች ለማጥቃት በሚዘጋጁ ሌሎች መንገዶች ይሰራጫሉ። ሌሎቹ ቫይረሶች ደግሞ ዩኤስቢ የማስታወሻ ቋት  እና ተገንጣይ የማስታወሻ ማህደርን (external hard drives) በመሳሰሉ ተንቀሳቃሽ የመረጃ ቋቶች ይተላለፋሉ። እነዚህ የመረጃ ቋቶች ያገኘ ሰው በውስጣቸው ያለውን መረጃ ለማግኘት እና ተጨማሪ ነገሮችን ለመጨመርም ይችላል። ይህም ለቫይረሶች መሰራጨት መንገድ ይከፍታል። ቫይረሶች በኮምፒውተራችን ውስጥ ያለንን መረጃ እና ፋይል ሊበክሉ፣ ሊያዛቡ እና ጨርሶ ሊያጠፉም ይችላሉ። በተገንጣይ የማስታወሻ ማህደር የሚገኝ መረጃም በቫይረሶች ተመሳሳይ ጉዳት ሊደርስበት ይችላል። ከዚህም አልፎ ቫይረሶች ኮምፒውተራችንን ሙሉ በሙሉ ተቆጣጥረው ሌሎች ኮምፒውተሮችን ለማጥቃት ጭምር እንደመሣሪያ ሊጠቀሙበት ይችላሉ። ደግነቱ ራሳችንንም ሆነ መረጃ የምንለዋወጣቸውን ሰዎች ከእነዚህ አደገኛ ቫይረሶች የምንከላከልባቸው በርካታ ጸረ ቫይረስ መሣሪያዎች አሉ።


### ጸረ ቫይረስ ሶፍትዌር###

ለዊንዶስ ተጠቃሚዎች [*አቫስት (Avast)*](/am/glossary#Avast) የተባለ እጅግ ጠቃሚ [*ፍሪዌር/ነጻ(freeware)](/am/glossary#freeware) ጸረ ቫይረስ ፕሮግራም አለ። አቫስት ለአጠቃቀም ቀላል፣ በየጊዜው ራሱን የሚያድስ፣ በነጻ የሚገኝ እና በጸረ ቫይረስ ባለሞያዎችም የተመሰከረለት ፕሮግራም ነው። የ[*አቫስት (Avast)*](/am/glossary#Avast) ተጠቃሚ ለመሆን የሚጠይቀው በ14 ወር አንድ ጊዜ ለአገልግሎቱ በነጻ መመዝገብ ብቻ ነው፤ ፕሮግራሙም ይሁን በየጊዜው ማደሱ ሁሉ በነጻ የሚገኝ አገልግሎት ነው።


<div class=getstarted markdown=1>

አጠቃቀም! [*(የአቫስት አጠቃቀም መመሪያ)Avast! - Anti-Virus Guide*](/en/Avast_main)

</div>


[*ክሌም ዊን (Clam Win)*](/am/glossary#Clam_Win) የአቫስት እና የሌሎች በርካታ ታዋቂ በሽያጭ የሚገኙ ጸረ ቫይረስ ፕሮግራም [*የኤፍኦኤስኤስ(FOSS)*](/am/glossary#FOSS) አማራጭ ነው። [*ክሌም ዊን*](/am/glossary#Clam_Win) የማያሟላቸው የጥሩ ጸረ ቫይረስ ፕሮግራም ባህርያት ቢኖሩም፤  ሶፍትዌሮችን እንድንጭን በማይፈቅዱልን ኮምፒውተሮች ላይ ስንጠቀም የሚገጥመንን አደጋ ይቀንሳል፤ [*ክሌም ዊንን*](/am/glossary#Clam_Win) በዩኤስቢ ሜሞሬ ስቲክ በመያዝ ኮምፒውተሩን መፈተሽ (scan) እንችላለን። ምሥጢራዊነትን የሚፈልጉ መረጃዎችን የግድ በኢንተርኔት ካፌ ወይም በመሰል የሕዝብ መገልገያዎች በሚገኙ ኮምፒውተሮች እንድንጠቀም የሚያስገድድ ሁኔታ ሲገጥመን [*ክሌም ዊንን*](/am/glossary#Clam_Win) እጅግ ጠቃሚ መፍትሄ ነው። 


### አስተማማኝ የጸረ ቫይረስ ሶፍትዌር አጠቃቀም ###


- ሁለት (ወይም ከዚያ በላይ) ጸረ ቫይረስ ፕሮግራሞችን በአንድ ጊዜ መጠቀም የለብንም። ሁለት ጸረ ቫይረሶችን በአንድ ላይ መጠቀም ኮምፒውተራችንን ከሚገባው በላይ ፍጥነቱን በመቀነስ  መሥራት እንዲያቆም ሊያደርገው ይችላል። ስለዚህ አንዱን ጸረ ቫይረስ ከመጫናችን በፊት ከዚያ በፊት የነበሩትን ከኮምፒውተራችን የፕሮግራሞች ዝርዝር ማስወገድ ወይም ኢ-መጫን (Uninstall) ያስፈልጋል።

- የምንጠቀምበት ጸረ ቫይረስ ፕሮግራም ወቅታዊ ማደሻዎች/ማሻሻያዎችን (Updates) እንደሚያደርግና እንደሚፈቅድ ማረጋገጥ አለብን። ብዙውን ጊዜ በአዳዲስ ኮምፒውተሮች ላይ ተጭነው የሚመጡ ለሽያጭ የሚዘጋጁ ጸረ ቫይረሶች መመዝገብን (registered) እና መክፈልን የሚጠይቁ ናቸው፤ ከሆነ ወቅት በኋላም ማደሻዎችን/ማሻሻያዎችን ማግኘት ያቆማሉ። በዚህ መጽሐፍ ውስጥ እንድንጠቀምባቸው የተጠቀሱት ሶፍትዌሮች በሙሉ  በየጊዜው ማሻሻዎችን በነጻ የሚሰጡ ናቸው።

- ጸረ ቫይረሳችን በየጊዜው ራሱን እያሻሻለ መሆኑን ማረጋገጥ አስፈላጊ ነው። አዳዲስ ቫይረሶች በየእለቱ ይፈጠራሉ (ይጻፋሉ)፣ ይሰራጫሉ። ለእነዚህ አዳዲስ ቫይረሶች የተዘጋጀውን ማርከሻ በወቅቱ እያገኘን ጸረ ቫይረስ ፕሮግራማችን ካልተሻሻለ ኮምፒውተራችን ለአደጋ የተጋለጠ ይሆናል። [*አቫስት (Avast)*](/am/glossary#Avast) የኢንተርኔት ኮኔክሽን ሲኖረን በራሱ ማሻሻያዎችን ፈልጎ ያገኛል።

- ጸረ ቫይረስ ፕሮግራማችን ቫይረሶችን “ዘወትር በተጠንቀቅ“ እንዲያድን መፍቀድ ('always on') እጅግ አስፈላጊ ነው። የተለያዩ ዘዴዎች ይህንን የሚፈቅዱበት የተለያየ አጠቃቀምና ስያሜ አላቸው። አንዱ “ሪልታይም ፕሮቴክሽን” ('Realtime Protection') ሲለው በሌላው ፕሮግራም ደግሞ “ሬዚደንት ፕሮቴክሽን” ('Resident Protection,') የሚል ስያሜ ሊሰጠው ይችላል። [***የአቫስት መመሪያ (Avast Guide)***](/en/Avast_main)፣[***ክፍል3.2.1***](/en/Avast_main)  ስለ“ሬዚደንት ስካነር” ('Resident Scanner') ዝርዝር መረጃ ይሰጣል።

- በኮምፒውተራችን ውስጥ የሚገኙ ፋይሎችን በየጊዜው በቋሚነት በጸረ ቫይረስ መፈተሽ (Scan) በጣም አስፈላጊ ነው። ይህ ማለት በየዕለቱ ፍተሻ ማድረግ አለብን ማለት ላይሆን ይችላል። በተለይም ቀደም ሲል እንደተጠቀሰው ጸረ ቫይረሳችን “ዘወትር በተጠንቀቅ” ('always on') ከሆነ በየዕለቱ ፍተሻ (Scan) ማድረግ አያስፈልገንም። በምን ያህል ጊዜ ልዩነት ፍተሻ ማድረግ እንዳለብን የሚወስኑ ሌሎች ሁኔታዎች ይኖራሉ። በቅርቡ በማያውቁት (የራስዎ ባልሆነ) ኔትወርክ/መረብ ወደ ኢንተርኔት በመግባት ግንኙነት አድርገዋል? የመረጃ ማህደሮችን (USB memory sticks) የተዋዋሱት/የተለዋወጡት ከእነማን ጋራ ነው? እንግዳ እና አጠራጣሪ የሆኑ መልእክቶችንና አባሪዎችን (attachments) በኢሜል ይደርሱዎታል? በቤትዎ ወይም በሥራ ቦታዎ በቅርቡ ከቫይረስ ጋራ የተያያዘ ችግር የገጠመው ሰው አለ? ፋይሎችን ስለመፈተሽ የበለጠ መረጃ ለማግኘት [***የአቫስት መመሪያ (Avast Guide)***](/en/Avast_main) መመልከት!



### የቫይረስ ጥቃትን መከላከል ###

- በኢሜይል የሚላኩ አባሪዎችን (attachments) ሲከፍቱ ከፍተኛ ጥንቃቄ ያድርጉ። ከማያውቁት ላኪ/ምንጭ በኢሜይል አባሪነት የተላከ ፋይል ፈጽሞ አለመክፈት የተመረጠ ነው። አባሪውን መክፈት የግድ የሚያስፈልግ ከሆነ፣ በቅድሚያ አባሪውን ወደኮሚፒውተርዎ ይውሰዱ/ያውርዱ (ሴቭ ያድርጉት)፤ ከዚያ አባሪውን ለመክፈት የሚችለውን አፕሊኬሽን (ማይክሮሶፍት ወርድ፣ አዶቤ አክሮባት ወዘተ) ይክፈቱ። ፋይሉን በደብል ክሊክ (double-clicking) ወይም በኢሜይል ፕሮግራሙ በቀጥታ (automatically) እንዲከፈት ከማድረግ ይልቅ በፕሮግራሙ ፋይል በኩል በራስ (manually) መክፈት በቫይረስ የመጠቃት እድልን ይቀንሳል። 

- ተንቀሳቃሽ የመረጃ ቋቶችን (ሲዲ፣ ዲቪዲ፣ የማስታወሻ ማህደር- memory sticks) ከኮምፒውተሮቻችን ጋራ ከማገናኘታችን በፊት ሒደቱ አደጋ ሊያስከትል እንደሚችል መገመት አለብን። ስለዚህ በቅድሚያ  የጸረ ቫይረስ ቅጂያችን ወቅታዊ (latest) መሆኑን፣ መፈተሻውም (scanner) በመሥራት ላይ እንደሚገኝ ማረጋገጥ እጅግ አስፈላጊ ነው። በኦፐሬቲንግ ሲስተማችን ውስጥ “በቀጥታ አጫውት” (AutoPlay) የሚል ማዘዣን ማስቆምም መልካም ሐሳብ ነው። ቫይረሶች ይህን ማዘዣ ኮምፒውተሩን ለመበከል ሊጠቀሙበት ይችላሉ። ዊንዶስ ኤክስፒ የሚጠቀሙ የሚከተለውን ሒደት በመከተል ይህን ማድረግ ይችላሉ። ወደ **ማይ ኮምፒውትር** (My  Computer) መሄድ፤ በመረጃ ቋቱ (ሲዲ፣ ዲቪዲ፣ የማስታወሻ ማህደር/memory sticks) ላይ ቀኝ-ንክን (right-clicking) መጫን፤ **ፕሮፐርቲስን (Properties)** መምረጥና **ቀጥታ አጫውትን (AutoPlay)** መጫን። ለእያንዳንዱ የይዘት አይነት **እርምጃ አትውስድ (Take no action)** ወይም **“እርምጃ እንድመርጥ ቀድመህ አሳውቀኝ” (Prompt me each time to choose an action)** የሚለውን መርጦ **“ይሁን” (OK)** የሚለውን መጫን።

- በተጨማሪም ለሽያጭ ከሚቀርቡት ይልቅ በነጻ ለሁሉም የሚቀርቡትን ሶፍትዌሮች (open source software) በመጠቀም የተወሰኑትን ቫይረሶች መከላከል ይቻላል። እነዚህ በነጻ ለሁሉም የሚቀርቡት ሶፍትዌሮች የበለጠ አስተማማኝ ናቸው፤ ቫይረስ ፈጣሪዎችም በአብዛኛው እነዚህን ሶፍትዌሮች ኢላማ አያደርጓቸውም።



<div class=background markdown=1>

**ሰለሞን**፦ ኮምፒውተሬ የቫይረስ ማጽጃ (cleaner) አለው፤ በየጊዜውም ማጽጃውን እጠቀምበታለሁ። ታዲያ ኮምፒውተሬ ጤናማ ነው ማለት እችላለሁ?

**ጃለኔ**፦ የጸረ ቫይረስ ሶፍትዌር መኖር በቂ አይደለም። ኮምፒውተርህን ከስፓይዌር (spyware) እና ከሰርጎ ገቦች (hackers) መጠበቅ ይኖርብሃል። ስለዚህ ሁለት ተጨማሪ መሣሪያዎችን መጫን አለብህ።

</div>


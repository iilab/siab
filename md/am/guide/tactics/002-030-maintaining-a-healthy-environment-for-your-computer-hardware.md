

---

lang: am
community: guide
type: tactics
legacy: True
child: True
weight: 3
depth: 3
title: Maintaining a healthy environment for your computer hardware

---

እንደማንኛውም የኤሌክትሮኒክ መሣሪያዎች ኮምፒውተሮች በጣም ስሱ ናቸው። ተለዋዋጭ የኀይል አቅርቦትን፣ ከፍተኛ ሙቀት/ቅዝቃዜን፣ እርጥበትን፣ አቧራን እና ሜካኒካል/አካላዊ መናወጥን በቀላሉ መለማመድና መቋቋም አይችሉም። ኮምፒውተሮቻችንን እና ሌሎች መሣሪያዎችን ከእነዚህ አደጋዎች ለመጠበቅ ልናደርጋቸው የሚቻለን ብዙ ነገሮች አሉ።

- የኤሌክትሪክ ኅይል መጠን መለዋወጥ፣ መቋረጥ እና መቃጠል የኮምፒውተራችንን አካሎች ሊጎዳ ይችላል። እንዲህ አይነት አለመረጋጋቶች የኮምፒውተሮች ሐርድዌር መስራት እንዲያቆም ('crash') ሊያደርጉ፣ በውስጡ የሚገኘውን መረጃ ሊያበላሹ/ሊያጠፉ፣ ወይም የኮምፒውተሩን ኤሌክትሮኒክ አካሎች ሊጎዱ ይችላሉ። 

      -	የሚቻል ከሆነ በጣም ወሳኝ ሥራ ለሚያከናውኑ ኮምፒውተሮቻችን “የማይቋረጥ የኅይል አቅርቦት ማረጋገጫ” [*ዩፒኤስ (UPS)*](/am/glossary#UPS)  ብንገጥምላቸው ችግሩን ማስወገድ ይቻላል። [*ዩፒኤስ (UPS)*](/am/glossary#UPS)  የኤሌክትሪክ ኀይል መቋረጥ ሲያጋጥም ጊዜያዊ የኅይል ምንጭ ይሆናል። 
      -	[*ዩፒኤስ (UPS)*](/am/glossary#UPS) መግጠም የማያስፈልግ ወይም በጣም ውድ በሚሆንበት ወቅት የኀይል መጠን መቆጣጠሪያዎችን ወይም የኀይል ብዛት መከላከያዎችን (power filters or surge protectors) መጠቀም እንችላለን። 
      -	በጣም አስፈላጊ መሣሪያዎችን ከማገናኘታችን በፊት የኤልክትሪክ መረባችንን መፈተሽ አስተዋይነት ነው። የሚቻል ከሆነ ሦስት ቀዳዳዎች ያሉትን ሶኬት መጠቀም ይመከራል፤ አንደኛው ቀዳዳ አደጋዎችን ለመከላከል የተሠራ (ግራውንድ ላይን) ስለሆነ። በተቻለ መጠን የምንጠቀምበት (ቢሮ/ቤት) የኤሌክትሪክ አቅርቦት የተለያዩ መሣሪያዎችን (አምፖል/መብራቶች፣ ፋን፣…) ስንጠቀም ምን ለውጥ እንደሚያሳይ መከታተል ጠቃሚ ምልክት ሊሰጠን ይችላል። ይህንን ሙከራ ኮምፒውተሮችን ከመግጠማችን በፊት ብናደርግ ደግሞ  አደጋ ላይ ከመውደቅ ይጠብቀናል። 

- ከፍተኛ ዋጋ ያላቸውን መሣሪያዎች በቀላሉ ሊነካኩ በሚችሉበት በመተላለፊያ፣ በእንግዳ መቀበያ እና በመሳሰሉ ቦታዎች ማስቀመጥ የለብንም። ዩፒኤሶች፣ የኅይል መቆጣጠሪያዎች (power filters)፣ የከፍተኛ ኀይል መከላከያዎችን (surge protectors)፣ የኤሌክትሪክ ሶኬት ማርዘሚያ ገመዶች ባልታሰበ እንቅስቃሴ ተነክተው ሊጠፉና ሊነቀሉ በሚችሉበት ቦታና አቅጣጫ መቀመጥ የለባቸውም። በተለይም እነዚህ ገመዶች ከሰርቨር እና ከመረብ መሣሪያዎች ጋራ የተያያዙ ሲሆኑ የተለየ ትኩረት ማድረግ ይኖርብናል። 

- በቂ ጥራት ያላቸውን የኮምፒውተር ገመዶች፣ የኀይል ማስተላለፊያ ገመዶችና ማገናኛዎችን መጠቀም፣ የሚቻል ሲሆን በበቂ ሁኔታ መግዛት እና መጨመር ይመከራል። በግድግዳ ሶኬት አካባቢ የሚገኙ ማገናኛዎች ብዙ ጊዜ ይላላሉ፣ በቀላሉ በመለያየትም የኀይል መቆራረጥ ያስከትላሉ። እንዲህ ያለው መቆራረጥ የኮምፒውተራችንን አካላዊ ደኅንነት አደጋ ላይ ሊጥል ይችላል። በዚህም የተሰላቹ ተጠቃሚዎች በፕላስተር  በማጣበቅ ችግሩን ለማስወገድ  በሚያደርጉት ሙከራ የተነሣ የእሳት አደጋ ሊቀሰቀስ ይችላል።

- ኮምፒውተራችንን በመሳቢያ ውስጥ የምንቆልፍ ከሆነ መሳቢያው በቂ የአየር ማስገቢያ እንዳለው ወይም ከፍተኛ ሙቀት እንደማይፈጠር መረጋገጥ ይኖርብናል።

- የኮምፒውተር መሣሪያዎች ከማሞቂያ/ማቀዝቀዣ ሞተሮች፣ ከሙቀት ማስወጫዎች፣ ከአየር ማቀዝቀዣዎች (air conditioners) እና ከሌሎችም ቱቦዎች (duct) ከሚተላለፉባቸው አካባቢዎች ርቀው መቀመጥ ይኖርባቸዋል።


	
<div class=background markdown=1>
**ትእግስት**፦ ከእነዚህ ችግሮች የተወሰኑትን ቀደም ከወር በፊት ፈተናቸዋል። ከኮምፒውተሮቻችን በቀላሉ የማይላቀቁ ገመዶችን/ኬብሎችን  ማግኘት ረጅም ጊዜ ወስዶብናል።  

**ሔለን**፦ የቢሮ ምንጣፉችንን በእሳት የሚያያይዙ የሚመስሉትን የኤሌክትሪክ ኅይል ማስተላለፊያ ገመዶች በአስተማማኞቹ መተካትስ ቀላል ነበር?

**ትእግስት**፦ እርሱም ቀላል አልነበረም። አስተማማኝ የኤሌክትሪክ ገመዶችን የሚያቀርቡ ሱቆችን መፈለግ፣ የባለሞያ አስተያየት መጠየቅ ነበረብን። ዲባባ ይህን ለማሳካት ብዙ ደክሟል። የኤሌክትሪክ ኅይል አቅርቦቱ አሁንም ከፍተኛ መዋዠቅ የሚታይበት ቢሆንም መሣሪያዎቻችንን ስለተሟሉ በተሻለ ሁኔታ ሥራችንን ማከናወን ችለናል።
</div>


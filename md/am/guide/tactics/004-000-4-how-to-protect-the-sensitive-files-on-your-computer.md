

---

lang: am
community: guide
type: tactics
legacy: True
child: False
weight: 004
title: 4. How to protect the sensitive files on your computer

---

ያልተፈቀደላቸው ሰዎች በኮምፒውተራችን አለዚያም በተንቀሳቃሽ የመረጃ ቋቶች (portable storage devices) ውስጥ ያስቀመጥነውን መረጃ ከርቀት ለማየት እና ለመቀየር የሚችሉበት እድል አለ። እነዚህ ሰዎች ኮምፒውተራችንን እና ተንቀሳቃሽ የመረጃ ቋቶቻችንን በአካል ካገኙ ወይም በኢንተርኔት ከርቀት መግባት ከቻሉ መረጃዎቻችንን ያለፈቃዳችን ማግኘት ይችላሉ። [***በምእራፍ 1፤ ኮምፒውተርን ከማልዌር እና ከሰርጎ ገቦች (hackers) እንዴት መከላከል ይቻላል?***](/am/chapter-1) እንዲሁም [***በምእራፍ 2፤ መረጃዎችን ከአካላዊ ጥፋት ለመጠበቅ ምን ማድረግ እንችላለን?***](/am/chapter-2) በሚሉ ርእሶች የቀረቡትን ማብራሪያዎች እና ዘዴዎች በመከተል ራሳችንን ከእነዚህ አደጋዎች መከላከል እንችላለን። ምንግዜም ቢሆን ተደራራቢ የመከላከያ መንገዶችን መጠቀም የተሻለ ነው። ለዚህም ነው ያልተፈቀደላቸው አካላት ወደ ፋይሎቻችን እንዳይደርሱ ከመከላከል አልፈን፣ ምናልባት በሆነ መንገድ ኮምፒውተራችንን ቢያገኙት እንኳን ፋይሎቹን ግን እንዳይደርሱባቸው መጠበቅ የሚገባን። ይህ ዘዴ ሌሎች የደኅንነት መጠበቂያ ዘዴዎች በተለያየ ምክንያት ሊከላከሉልን ባይችሉ እንኳን ስሱ መረጃዎቻችን ለአደጋ እንዳይጋለጡ ያደርግልናል። 

በዚህ መንገድ ዳታችንን/መረጃችንን (data) ለመጠበቅ ሁለት አካሔዶችን መከተል እንችላለን። አንደኛው መንገድ ፋይሎቻችንን *[ኢንክሪፕት (Encrypt)](/am/glossary#Encryption)* በማድረግ ከእኛ ሌላ ለማንም አካል የማይነበብ (unreadable) ማድረግ፣ ወይም ኢንክሪፕት የተደረገውን ስሱ መረጃ የትና እንዴት እንደተቀመጠ እንዳይታወቅ ማድረግ ነው። ለዚህም የሚረዱ መሣሪያዎች አሉ፤ [*የኤፍኦኤስኤስ*](/am/glossary#FOSS) አካል የሆነው [*ትሩክሪፕት*](/am/glossary#TrueCrypt) ፋይሎችን *[ኢንክሪፕት](/am/glossary#Encryption)* የማድረግ እና ያሉበት እንዳይገኝ የማድረጉን ሥራ አጣምሮ ሊያከናውንልን ይችላል። 


### አስረጅ አጋጣሚ ###

<div class="background" markdown="1">

አዜብ እና ዲባባ በአንድ ለሰብአዊ መብቶች መከበር በሚሠራ መንግሥታዊ ያልሆነ ድርጅት ውስጥ ይሠራሉ። ባለፉት በርካታ ወራት በአገሪቱ የተለያዩ ክፍሎች በመንግሥት እና በታጣቂ ኀይሎች ተፈጸሙ የተባሉ የሰብአዊ መብት ጥሰቶችን ለማጣራት የድርጊቱን ሰለባዎች እና የዐይን እማኞችን አግኝተው አነጋገረዋል፤ ዝርዝር ቃለ መጠይቅም አድርገዋል። ይህ የተሰበሰበ መረጃ በምሥጢር ካልተያዘ ከሁሉም በላይ መረጃ የሰጡትን ተጠቂዎች እና ምስክሮች አደጋ ላይ ይጥላል፤ በየክልሎች በይፋም ይሁን በድብቅ መረጃዎችን ለማሰባበሰብ ከእነአዜብ ድርጅት ጋራ የሚሠሩ ሰዎችንም ችግር ውስጥ ሊከት ይችላል። አሁን ይህ መረጃ የሚገኘው እነዲባባ በሚሠሩበት ድርጅት ዊንዶውስ ኤክስፒ ኮምፒውተር ላይ ነው፤ ኮምፒውተሩ ከኢንተርኔት ጋራ የተገናኘ ነው። አዜብ ለጥንቃቄ ያህል የመረጃውን ሙሉ ቅጂ በሲዲ ገልብጣ ከቢሮ ውጭ ሌላ ቦታ አስቀምጣለች።  
</div>



### የምእራፉ ዋና ዋና ጭብጦች ###

- በኮምፒውተራችን ያሉ መረጃቸዎችን [*ኢንክሪፕት*](/am/glossary#Encryption) ማድረግ የምንችለው እንዴት ነው?  
- ደመረጃዎችን [*ኢንክሪፕት*](/am/glossary#Encryption) አድርጎ ማስቀመጥ ምን አደጋዎች አሉት? 
- የመረጃ ማህደሮቻችን (USB memory sticks) ቢጠፉብን ወይም ቢሰረቁ የያዙትን መረጃ እንዴት መጠበቅ ይቻላል?
- መረጃዎቻችንን በአካል ወይም በርቀት ሆነው ሊያገኙ ከሚፈልጉ ሰዎች ለመደበቅ ምን ማድረግ አለብን?


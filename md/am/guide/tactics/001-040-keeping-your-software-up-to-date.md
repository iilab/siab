

---

lang: am
community: guide
type: tactics
legacy: True
child: True
weight: 4
depth: 3
title: Keeping your software up-to-date

---

ብዙውን ጊዜ የኮምፒውተር ፕሮግራሞች ትልቅና ውስብስብ ናቸው። አዘውትረን የምንጠቀምባቸውነ አንዳንድ ሶፍትዌሮች ያልተደረሰባቸው ጉድለቶች አሉባቸው፤ ከእነዚህ ጉድለቶች የተወሰኑት ደግሞ ኮምፒውተሮቻችንን ለአደጋ ሊያጋልጡ የሚችሉ ናቸው። ሶፍትዌር ፈጣሪዎች እነዚህን ጉድለቶችና ክፍተቶች በማግኘት ላይ ናቸው፤ ክፍተቶቹን የሚሞሉ ማሻሻያዎችንም በየጊዜው በመሥራት ለተጠቃሚዎች ያቀርባሉ። ሆኖም በኮምፒውተራችን ላሉ ሶፍትዌሮች በየጊዜው የሚዘጋጁ ማሻሻያዎችን (update) መጫን እጅግ በጣም አስፈላጊ ነው። የተሻሻሉ የኮምፒውተር ኦፐሬቲንግ ሲስተም (operating system) አይነቶችንም መጫን ያስፈልጋል። ዊንዶውስ በቀጥታ ማሻሻያዎችን የማይጭን ከሆነ ይህን ማስተካከል እንችላለን። ይህን ለመቀየር ወደ **ስታርት** **(Start)** ሜኑ በመግባት፣ **ኦል ፕሮግራምስን** **(All Programs)** መምረጥ፣ ከዚያም **ዊንዶውስ አፕዴትን** **(Windows Update)** መጫን።  ይህ በቀጥታ ኢንተርኔት ኤክስፕሎረርን ይከፍታል፤ ከዚያም ኮምፒውተራችን በቀጥታ የተሻሻሉ ሶፍትዌሮችን እንዲቀበል (Automatic Updates) የሚያስችለውን ማስተካከያ ወደምናደርግበት የማይክሮሶፍት አፕዴት ገጽ (Microsoft Update page) ያመራናል። የበለጠ ለመረዳት [***ተጨማሪ ንባብ***](/am/chapter-1-5) ክፍሉን ይመልከቱ።



### የተሻሻሉ ነጻ ሶፍትዌሮችን እና ኤፍኦኤስኤስ መሣሪያዎችን በወቅቱ ማግኘት ###



[*ፈቃድ የሚፈልጉ ሶፍትዌሮች (Proprietary software)*](/am/glossary#Proprietary_software) ወቅታዊ ማሻሻያዎችን (updates) በኮምፒውተራችን ላይ ከመጫናችን በፊት በሕጋዊ መንገድ የተገዙ መሆናቸውን የሚያረጋግጥ ማስረጃ ይጠይቃሉ። ለምሳሌ በሕገወጥ መንገድ የተባዛ የማይክሮሶፍት ዊንዶውስ ቅጂ ብንጠቀም ወቅታዊ ማሻሻያዎችን በየጊዜው ለመቀበል ስለማንችል  መረጃችን ለአደጋ የተጋለጠ ይሆናል። ሕጋዊ የመገልገል መብት/ፈቃድ ከሌለን ራሳችንን እና ሌሎችንም ለጉዳት እናጋልጣለን። ሕጋዊ ባልሆኑ ሶፍትዌሮች ላይ መተማመን ቴክኒካል ያልሆኑ አደጋዎችን ሊያስከትልብንም ይችላል። ድርጅቶች የሚጠቀሙባቸው እያንዳንዳቸው ሶፍትዌሮች ሕጋዊ መሆናቸውን መፈተሽ የጀመሩ አገሮች አሉ። ቁጥራቸው እየጨመረ በመጣው በእነዚህ አገሮች ፖሊስ “በሶፍትዌር መብቶች ስርቆት” ('software piracy') ኮምፒውተሮችን ይወርሳል፣ ድርጅቶችን ይከሳል። ይህ አሠራር  በድርጅቶች ውስጣዊ ሥራ ጣልቃ ለመግባት የሚፈልጉ መንግሥታት ባሉባቸው አገሮች በቀላሉ የፖለቲካ መጠቀሚያ ሊሆን ይችላል። ደግነቱ ከዚህ መሰሉ ነገር ለማምለጥ በውድ ዋጋ የሚሸጡ ሶፍትዌሮችን መግዛት አያስፈልገንም።  


[*ፈቃድ የሚፈልጉ ሶፍትዌሮች (Proprietary software)*](/am/glossary#Proprietary_software) ወይም የተሰረቁ ፕሮግራሞችን ከመጠቀም ይልቅ [*ነጻ ሶፍትዌሮችን (freeware)*](/am/glossary#Freeware) ወይም [*ነጻና ክፍት ሶፍትዌሮችን (ኤፍኦኤስኤስ/FOSS)*](/am/glossary#FOSS)  እንድንጠቀም ባለሞያዎች ይመክራሉ።  [*ነጻ ሶፍትዌሮች (freeware)*](/am/glossary#Freeware) ወይም [*ኤፍኦኤስኤስ (FOSS)*](/am/glossary#FOSS) መሣሪያዎች አብዛኛውን ጊዜ በበጎ ፈቃደኛ ባለሞያዎች እና ለትርፍ በማይሠሩ ድርጅቶች የሚፈጠሩና ለተገልጋዮች በነጻ የሚቀርቡ ናቸው። ማሻሻያቸውም እንዲሁ በነጻ የሚቀርቡ ናቸው። [*ኤፍኦኤስኤስ (FOSS)*](/am/glossary#FOSS) ፕሮግራሞች የገንዘብ ክፍያም ሆነ ለመጠቀም ቴክኒካዊ ቅድመ ሁኔታ የማያስቀምጡ ናቸው፤ ቀመራቸውም ለሕዝብ የተገለጠ ነው። [*ነጻ ሶፍትዌሮችን (freeware)*](/am/glossary#Freeware) የምንላቸው ለመጠቀም ክፍያ ባይጠይቁም ቀመራቸውን ለመደበቅ ቴክኒካዊና ሕጋዊ ቅድመ ሁኔታዎችን ያስቀምጣሉ። [*ኤፍኦኤስኤስ (FOSS)*](/am/glossary#FOSS) መሣሪያዎች በአብዛኛው [*ፈቃድ ከሚፈልጉ ሶፍትዌሮች (Proprietary software)*](/am/glossary#Proprietary_software) በተሻለ አስተማማኝ ናቸው። የዚህ ዋና ምክንያትም ኤፍኦኤስኤስ (FOSS) መሣሪያዎች የተሠሩበት [*መሠረታዊ የኮምፒውተር ቀመር/ኮድ (source code)*](/am/glossary#Source_code) ለማንም ምርመራ ክፍት በመሆናቸው በብዙ ባለሞያዎች ፍተሻ ስለሚደረግባችው ነው፤ በብዙ ባለሞያዎች ለብዙ ጊዜ በተፈተሹ መጠንም ድክመታቸው ስለሚገኝ የማያቋርጥ ማሻሻያ ይደረግባቸዋል። 

በግዢ የሚገኙትን ሶፍትዌሮች ለመተካት የሚዘጋጁት ብዙዎቹ [*ኤፍኦኤስኤስ (FOSS)*](/am/glossary#FOSS) መሣሪያዎች ተመሳሳይ ሥራ፣ በተመሳሳይ መንገድ ይሠራሉ። እነዚህን ፕሮግራሞች ዊንዶውስን ጨምሮ በግዢ ከሚገኙት ሌሎች ሶፍትዌሮች ጋራ በጥምረት መጠቀም ይቻላል። የሥራ ባለደረቦቻችን በግዢ የሚገኙ ሶፍትዌሮችን መጠቀማቸውን ቢቀጥሉ እንኳን ፋይሎችን መለዋወጥና ያለችግር በጋራ መጠቀም እንችላለን። ስለዚህ እንደቅደም ተከተላቸው ኢንተርኔት ኤክስፕሎረር (Internet Explorer)፣ አውትሉክ ወይም አውትሉክ ኤክስፕረስ (Outlook or Outlook Express) እና ማይክሮሶፍት ኦፊስን (Microsoft Office) በፋየርፎክስ (Firefox)፣ በተንደርበርድ (Thunderbird) እና በኦፕንኦፊስ (OpenOffice) መተካትን ልናስብበት ይገባል። 

በዚህም ሳናበቃ ከማይክሮሶፍት ዊንዶውስ ሲስተም (Microsoft Windows operating system) በመውጣት የተሻለ ጥበቃ የሚያደርጉትን [*ኤፍኦኤስኤስ (FOSS)*](/am/glossary#FOSS) አማራጭ የሆነውን [*ጂኤንዩ/ሊኑክስ (GNU/Linux)*](/am/glossary#GNU_Linux) መሞከር እንችላለን። ይህን ለውጥ ለማድረግ ዝግጁ መሆን አለመሆናችንን ለማረጋገጥ ቀላሉ ዘዴ መሞከር ነው።  [*በኡቡንቱ ሊኑክስ (Ubuntu Linux)*](/am/glossary#GNU_Linux) ከኢንተርኔት ወደሲዲ ወይም ዲቪዲ መቅዳት እንችላለን፤ ከዚያ በኮምፒውተራችን አድርገን እንደገና ማስጀመር (ሪስታርት) ነው። ኮምፒውተሩ ጭኖ ሲጨርስ [*ጂኤንዩ/ሊኑክስ (GNU/Linux)*](/am/glossary#GNU_Linux)  ለአገልግሎት ዝግጁ ይሆናል፤ ከዚያ ምርጫው የግላችን ነው። ብዙ የሚያስጨንቅ ነገር የለውም። ስንጨርስ [*ላይቭ ሲዲውን*](/am/glossary#LiveCD)  አውጥተን ኮምፒውተራችንን ማጥፋት ነው። በሚቀጥለው ኮምፒውተራችንን ስንከፍት ወደዊንዶውስ እንመለሳለን፤ ሁሉንም ነገር እንደነበረ እናገኘዋለን። ነጻ ሶፍትዌሮች በአጠቃላይ ከሚሰጡት የተሻለ የደኅንነት ጥበቃ በተጨማሪ የኡቡንቱ (Ubuntu) መሻሻያ የተደረገባቸውን ነገሮች በቀጥታ በመጫን ብዙዎቹ ሶፍትዌሮቻችን ቀን እንዳያልፍባቸውና አስተማማኝ ሆነው እንዲቆዩ ያደርግልናል። ይህም በነጻ የሚገኝ አገልግሎት መሆኑ የበለጠ ተመራጭ ያደርገዋል።




---

lang: am
community: guide
type: tactics
legacy: True
child: True
weight: 4
depth: 3
title: Recovering from accidental file deletion

---

በዊንዶውስ ፕሮግራሞች ላይ አንድን ፋይል ስንደመስስ (ዴሊት ስናደርግ)፣ ፋይሉ ከእይታችን ይጠፋል፤ የፋይሉ ይዘት ግን ከኮምፒውተራችን አይጠፋም። **ሪሳይክል ቢናችንን (Recycle Bin)** ብናጸዳው እንኳን በደመሰስነው ፋይል ውስጥ የነበሩ መረጃዎች በኮምፒውተራችን ላይ ይቀራሉ። ስለዚህም የበለጠ ለመረዳት  [***ምእራፍ 6፡ ስሱ መረጃዎችን እንዴት መደምሰስ ይቻላል?***](/am/chapter-6) የሚለውን  ምእራፍ ማንበብ አለብን። ብዙውን ጊዜ የምንፈልጋቸውን ፋይሎች ወይም ፎልደሮች በስሕተት ከደመሰስናቸው ይህ አሠራር ሊጠቅመን ይችል ይሆናል። በቅርብ የተደመሰሱ ፋይሎችን መልሰው የሚያድሱ በርካታ ፕሮግራሞች አሉ፤ ከእነዚህ አንዱ  [*ሪኩቫ (Recuva)*](/am/recuva_main) ነው።፡


<div class="getstarted" markdown="1">

አጠቃቀም!  [*ሪኩቫ- የጠፉ ፋይሎች ማደሻ መመሪያ (Recuva - File Recovery Guide)*](/en/recuva_main)

</div>


ነገር ግን እኒዚህ መሣሪያዎች ሁልጊዜም የተደመሰሱ ፋይሎቻችንን መልሰው ማግኘት ይችላሉ ማለት አይደለም፤ ምክንያቱም በመካከል ዊንዶውስ በተደመሰሰው መረጃ ላይ ሌላ አዲስ የሰጠነውን መረጃ ጽፎበት ሊሆን ስለሚችል ነው። ስለዚህ አስፈላጊ ፋይል በስሕተት በደመሰስንበት እና ይህን የተደመሰሰ ፋይል መልሶ ለማደስ [*ሪኩቫን (Recuva)*](/am/recuva_main) የመሳሰሉ መሣሪያዎችን በምንሞክርበት ጊዜ መካከል ኮምፒውተራችንን ሌላ ነገር ባንሠራበት እጅግ ይመረጣል። የተደመሰሰውን ፋይል ለማግኘት ከመሞከራችን በፊት ሌሎች ሥራዎችን በኮምፒውተራችን እየሠራን በቆየን መጠን፣ የጠፋውን የማገኘት እድል እየተመናመነ ይሔዳል። ይህ ማለት፣ በአንድ መልኩ፣ የተደመሰሱ መረጃዎችን መልሶ የማግኛ ሶፍትዌሮችን አስቀድምን መጫን አለብን ማለት ነው። ሶፍትዌሩን የምንጭነው፣ እጅግ አስፈላጊ የምንለው መረጃ ከተደመሰሰ በኋላ ከሆነ ግን፣ የምንጭነው ሶፍትዌር መረጃ ራሱ በተደመሰሰውና ልናድሰው በምንፈልገው መረጃ ላይ ሊጻፍ ይችላል። እንዲህ ከሆነ ደግሞ መረጃው እስከመጨረሻው ጠፋ ማለት ነው።


በዚህ ምእራፍ ያነሳናቸውን ፖሊሲዎችና አሠራሮች መተግበር እና የጠቀስናቸውን መሣሪያዎች/ሶፍትዌሮች አሠራር መረዳት እጅግ በጣም ብዙ ሥራ ቢመስለም፣ አሠራሩን አንድ ጊዜ በቦታ በቦታው ካደረግን በኋላ ግን የመጠባበቂያ ክምችታችንን በቀጣይነት መያዝ ቀላል ነው። የመጠባበቂያ ክምችት መፍጠርና መያዝ የመረጃ ደኅንነታችን ቁልፍ አካል ነው። ስለዚህም ይህን አሠራር ለመፍጠር የምናልፍበት ሒደት ከምናገኘው ጥቅም ጋራ ሲነጻጸር የሚያስቆጭ አይሆንም።


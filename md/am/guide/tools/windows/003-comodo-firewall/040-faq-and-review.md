

---

lang: am
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

ኢብራሂም እና አበባ **የኮሞዶ ፋየርዎል (COMODO Firewall)** ለአጠቃቀም ቀላል መሆኑ፣ ሥራውን ሲያከናውንም ሌሎች እንቅስቃሴዎች የማያስተጓጉል መሆኑ አስደስቷቸዋል። ሆኖም ጥያቄዎች አሏቸው። 

<div class="background" markdown="1">

***ጥያቄ***፤ *ፋየርዎልን ባልጠቀም ለምን አይነት አደጋዎች ልጋለጥ እችላለሁ? ኮምፒውተሬን ሊበክሉት የሚችሉት ምን አይነት ፕሮግራሞች ናቸው? ምንስ አይነት ጉዳት ሊያስከትሉ ይችላሉ?*

***መልስ***፤ የኢንተርኔት ግንኙነታችን ያለፋየርዎል ጥበቃ የሚደረግ እስከ ሆነ ድረስ በሺህ የሚቆጠሩ ፕሮግራሞች ወደ ኮምፒውተራችን ሊገቡ ይችላሉ። ለምሳሌ ያህል የዌብ ሸረሪቶች ('spiders') የሚባሉ ያለፋየርዎል የሚሠሩ ኮምፒውተሮችን እያሰሰ መረጃውን ማስታወቂያ ለሚልኩ ድርጅቶች፣ ጥቃት ለመፈጸም ወይም ሌላ ዓላማ ላላቸው ወገኖች አሳልፈው የሚሰጡ ፕሮግራሞች አሉ። ኮምፒውተራችንን በመጥለፍ ያለፈቃዳችንና ያለእውቅናችን ሦስተኛ ወገኖች ሕገ ወጥ የሆነ የንግድ ለውውጥ የሚደረግባቸውን መልእክቶችን ከኮምፒውተራችን እንዲሉኩ የሚያስችሉ ፕሮግራሞችም አሉ። በዚህ የተነሣ ባልፈጸምነው እና በማናቀው ወንጀል ተጠያቂ ልንደረግ እንችላለን።*


***ጥያቄ***፤ *ለመሆኑ **ኮሞዶ ፋየርዎል** እነዚህን ሁሉ ጎጂ ፕሮግራሞች የሚከላከል ከሆነ፣ ጸረ ቫይረስ እና ጸረ ስፓይዌር ፕሮግራሞችን መጠቀም ለምን ያስፈልጋል?*

***መልስ***፤ ፋየርዎል ከኢንተርኔት እና ወደ ኢንተርኔት ጋራ የሚደረግ ግንኙነትን ብቻ ይቆጣጠራል። ፋየርዎል ጠላፊ/ሰርጎ ገብ (hacker) ወይም ፕሮግራም ያለ ፈቃዳችን ወደ ኮምፒውተራችን ማእከል እንዳይገባ ያግድልናል፤ ሆኖም ከኢሜይል፣ ከድረ ገጽ ወይም ከውጫዊ የመረጃ ማከማቻ ቋት ወደ ኮምፒውተራችን ከሚገባ ማልዌር ሊያድነን አይችልም። **ኮሞዶ ፋየርዎል** ከዚህም በተጨማሪ **ዲፌንስ ፕላስ (Defense+)** የተባለ የማደሪያ ጥበቃ (anti-host intrusion prevention system) አገልግሎት አለው። ይህም በኮምፒውተራችን እንዲሠራ የፈቀድንለትን አሠሪ ፋይል (executable files) ጨምሮ ሁሉንም ፋይሎች ይቆጣጠራል። ጸረ ቫይረስ እና ጸረ ስፓይዌር ፕሮግራሞች ጥሩ ከፋየርዎል ጋራ የማይገናኙ ብከላዎችን በመከላከል የደኅንነት ጥበቃውን አስተማማኝ ያደርጉታል። እነዚህ መሣሪያዎች አስቀድሞ በኮምፒውተራችን ላይ የተተከሉ/የተጫኑ ማልዌሮችን ጭምር ያስወግዱልናል።*


***ጥያቄ***፤ *ትክክለኛና ታማኝ *የዊንዶውስ ፕሮግራም* የሚመስሉ ነገር ግን ማልዌር የሆኑ በጥንቃቄ ልከታተላቸው የሚገቡ ነገሮች አሉ?*

***መልስ***፤ እንዳለመታደል ሆነ እንዲህ ያሉ የበግ ለምድ ለብሰው የሚመጡ ተኩላ ፕሮግራሞች በጣም ብዙ ናቸው። መድኀኒቱ የምንጭናቸውን እና የምንከፍታቸውን ሶፍትዌሮች ምንጭ ማረጋገጥ ነው። በመጀመሪያ ለሥራችን በጣም አስፈላጊ ካልሆነ በቀር ማንኛውንም ሶፍትዌር አለመጫን ይጠቅማል፤ በተለይ ኮምፒውተራችን ብዙ ስሱ መረጃዎችን የያዘ ከሆነ። እዚህ ላይ ነው **የኮሞዶ ዲፌንስ ፕላስ** የማደሪያ ጥበቃ (host-intrusion prevention) አገልግሎት እጅግ ጠቃሚ ሆኖ የሚገኘው። ይህ አገልግሎት አዲስ የተጫኑ “አሠሪ ፋይሎችን” (executable files) ቀድመው ከተሰጡ የታማኝ ፕሮግራሞች ዝርዝር ጋራ ያመሳክራል፤ እግረ መንገዱንም አጠራጣሪ ሶፍትዌሮችን ለበለጠ ትንተና ያስረክባቸዋል። ይህ ሁሉ የኢንተርኔት ግንኙነታችንን ደኅንነት እና ግላዊነት ከፍ ያደርገዋል።*


***ጥያቄ***፤ *ለመሆኑ **ኮሞዶ ፋየርዎል** ጠላፊ/ሰርጎ ገቦችን (hackers) በመከላከል ምን ያህል አስተማማኝ ነው?* 

***መለስ***፤ ***ኮሞዶ ፋየርዎል** ማንኛውም ፕሮግራም ወደ **ዊንዶውስ** ከመድረሱ በፊት የሚደረገውን ምርመራ ጥልቅ ያደርገዋል። ሆኖም የፋየርዎል የመከላከል ደረጃ ተጠቃሚዎች እንደመረጥነው የአሠራር ቅንጅት እንደሚወሰን ማስታወስ ይገባል። ምንም እንኳን መጀመሪያ አካባቢ አጠቃቀሙ አስቸጋሪ ቢመስል፣ ፋየርዎልን በቋሚነት እንድንጠቀም በጥብቅ እንመከራለን። **ኮሞዶ ፋየርዎልን** በቋሚነት በመጠቀም ብዙ መማር ይቻላል። ልምዳችን እየዳበረ ሲሔድ ኮሞዶ ፋየርዎል የሚሰጣቸው በርካታ አገልግሎቶች ሙሉ ተጠቃሚዎች እንሆናለን።*


</div>

## 5.1 የክለሳ ጥያቄዎች ##

- በአንድ ጊዜ ከአንድ በላይ ፋየርዎል መጠቀም ይቻላል?
- አንድ የማታውቂው ፕሮግራም በኮምፒውተርሽ ላይ መሥራት እንዲጀምር ለመፍቀድ “ጤናማ ወይም አደጋ የማያስከትል” መሆኑን በምን ታረጋግጫለሽ? 
- ፋየርዎል የሚሠራው እንዴት ነው?
- በፋየርዎል እና በማደሪያ ጥበቃ (host intrusion prevention system) መካከል ያለው ልዩነት ምንድን ነው?
- ፋየርዎልን መጫን የሚያስፈልግህ ለምንድን ነው?



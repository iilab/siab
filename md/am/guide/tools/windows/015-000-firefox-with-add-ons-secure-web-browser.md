

---

lang: am
community: guide
type: tools
legacy: True
child: False
os: windows
weight: 015
title: Firefox with add-ons - Secure Web Browser

---

**ዋና ገጽ**

- [**www.mozilla.com/firefox**](http://www.mozilla.com/firefox/)

**ሞዚላ ፋየርፎክስን ለመጫን ኮምፒውተራችን ምን ያስፈላገዋል?**

- ሁሉም ዓይነት የዊንዶውስ አይነቴዎች ይሠራሉ

**በዚህ መመሪያ ጥቅም ላይ የዋሉ አይነቴዎች** 

- Firefox 4.0.1 
- NoScript 2.1.0.5
- Adblock Plus 1.3.8
- Better Privacy 1.5.1
- Beef Taco 1.3.3
- GoogleSharing 0.20
- HTTPS Everywhere 0.9.6

**ለመጠቀም የሚያስፈልግ ፈቃድ/ላይሰንስ**

- በነጻ የሚገኝ እና ምንጩ የተገለጠ ሶፍትዌር ነው

**ይህን መሣርያ መጠቀም ለመጀመር የሚፈጀው ጊዜ**፦ 20 - 30 ደቂቃ 

**ምን ጥቅም እናገኛለን**

- ዓይነታቸው በበዛ ማከያዎች የተነሣ የድር መሳሻችን በርካታ አገልግሎቶችን ይሰጠናል፣ የኢንተርኔት ግንኙነታችን ምሥጢራዊነትና ደኅንነትም በእጅጉ ይጨምራል፤
- ከአደጋኛ ፕሮግራሞች እና ከበካይ መካነ ድሮች ራሳችንን መከላከል እንችላለን
- የሐሰሳ ታሪካችንን ሊጠቁም የሚችሉ፣ ማለትም የጎበኘናቸውን ድረ ገጾችና ያደረግነውን ነገር ሊጠቁም የሚችሉ አሻራውችን ከኮምፒውተራችን ላይ በአስተማማኝ ሁኔታ ማስወገድ እንችላለን። 

**ጄኤንዩ ሊኑክስ፣ ማክ እና እና ሌሎች የማይክሮሶፍት ዊንዶውስ ፕሮግራሞች፤**

**የሞዚላ ፋየርፎክስ** ማሰሻ **ለጂኤንዩ ሊኑክስ**፣ **ለማክ ኦፐሬቲንግ ሲስተም**፣ **ለማይክሮሶፍት ዊንዶውስ** እና ለሌሎች ፕሮግራሞች የሚሆኑ አይነቴዎች አሉት። ድረ ገጽ ማሰሻዎች ለማልዌር ብክለት መከስት ምክንያት ስለሚሆኑ ደኅንነታቸው የተረጋገጠ እንዲሆን ማድረግ በጣም *አስፈላጊ* ነው። ስለዚህም ደኅንነቱ አስተማምኝ ለሆነ የኢንተርኔት አገልግሎት **ሞዚላ ፋየርፎክስ** እና ለእዚሁ ጉዳይ የተሰናዱ ማከያዎችን መጠቀም ይመከራል። ከአስተማምኝ የደኅንነት ዋስትና አንጻር ሲመዘን  ከነጻ ምንጮች የሚገኘው **ፋየርፎክስ** እንደ **ኢንተርኔት ኤክስፕሎረር** ካሉ እና ለገበያ ከሚቀርቡ የመካነ ድር ማሰሻዎች የተሻለ ጠቀሜታ ይሰጣል። ይኹንና **ከሞዚላ ፋየርፎክስ** ሌላ አማራጭ የመካነ ድር ማሰሻ ለመጠቀም ከወሰንን፣ **ለጂኤንዩ ሊኑክስ**፣ **ማክ** እና **ማይክሮሶፍት ዊንዶውስ** የሚሆኑትን አማርጮች ከግርጌ ተዘርዝረዋል። 

- [**ጎግል ክሮም (Google Chrome)**](http://www.google.com/chrome/)

- [**ኦፔራ (Opera)**](http://www.opera.com/)


### 1.1 ይህን መሣሪያ መጠቀም ከመጀመራችን በፊት ልናውቃቸው የሚገቡ ነገሮች ###

የድር ማሰሻ (web browser) ምን እንደሆነ እናውቃለን ተብሎ ስለሚገመት ይህ ምዕራፍ **ሞዚላ ፋየርፎክስ** እንዴት እንደምንጠቀም አያብራራም። የምእራፉ ዋነኛ ዓላማ ተጨማሪ አገልግሎቶችን በመጠቀም እንዴት አስተማምኝ አሰሳ እንደምናደርግ መግለጽ ነው።

**የሞዚላ ፋየርፎክስ ማከያዎች (Add-ons)** ማሰሻው የሚሰጣቸውን አገልግሎቶች አይነትና ጥራት የሚጨምሩ አስተማምኝ አነስተኛ ፕሮግራሞች ናቸው።

**የሞዚላ ፋየርፎክስ ተሰኪዎች (Plugins)** በአብዛኛው በሦስተኛ ወገኖች የሚሠሩ አነስተኛ ሶፍትዌሮች ሲሆኑ እነዚህ አካሎች ሶፍትዌራቸው **ከፋየርፎክስ** ማሰሻ ጋራ ተያይዞ አገልግሎት እንዲሰጠን ያደርጋሉ። 

በእዚህ ምዕራፍ **ከፋየርፎክስ** የምናገኘው አገልግሎት ምሥጢራዊነት እና ደኅንነትን ለማሳደግ፣ በአጠቃላይ የኢንተርኔት አጠቃቀማችንን ደኅንነትና ጥራት ለማጎልበት የሚረዱ **ሞዚላ ማከያዎችን** እንዴት እንደምንጭን እና እንደምንጠቀም እንመለከታለን። 

**የኖስክሪፕት (NoScript)** ማከያ (add-on) በዚህ ክፍል ተለይቶ ይገኛል [**4.0 የኖስክሪፕት ማከያ አጠቃቀም**](/am/firefox_noscript) ። ሌሎች ማከያዎች ደግሞ በዚህኛው ማህደር ይገኛሉ [**ተጨማሪ የፋየርፎክስ ማከያዎች**](/am/firefox_others)።

**ማስታወሻ**፦ አብዛኞቹ የማልዌር እና ስፓይዌር ብክለቶች የሚተላለፉት በመካነ ድሮች ናቸው። ድረ ገጾችን በተለይም በኢሜይል አድራሻዎቻችን የሚመጡትን ከመክፈታችንና መጎብኘታችን በፊት ደኅንነቱ የተጠበቀ መሆኑን ማረጋገጥ አስፈላጊ ነው። ድረ ገጹን ከመክፈታችን በፊት ከግርጌ በተዘረዘሩት የድረ ገጽ መፈተሻ (scanners) መፈተሽ ይመከራል፤

- [**www.virustotal.com**](http://www.virustotal.com/)
- [**www.onlinelinkscan.com**](http://onlinelinkscan.com/)
- [**www.phishtank.com**](http://www.phishtank.com/index.php)

በተጨማሪ የሚከተሉትን መፈተሻዎች (scanners) በመጠቀም የመካነ ድሩን የተአማኒነት ደረጃ ማረጋገጥ እንችላለን።

- [**http://safeweb.norton.com**](http://safeweb.norton.com/)
- [**www.urlvoid.com**](http://www.urlvoid.com/)




---

lang: am
community: guide
type: tools
legacy: True
child: False
os: windows
weight: 005
title: TrueCrypt - Secure File Storage

---

**መነሻ ገጽ (Homepage)**

[**www.truecrypt.org**](http://www.truecrypt.org/)


**ኮምፒውተራችን ምን ያስፈልገዋል?**
- Windows 2000/XP/2003/Vista/7 
- ፕሮግራሙን ለመጫን ወይም በፋይል ማጠራቀሚያው ቋት ውስጥ የሚያስፈልገውን ክፍፍል (Volume) ለመፍጠር የባለቤትነት/የአስተዳዳሪነት (Administrator) ፈቃድ አስፈላጊ ነው:: የተፈጠረውን ክፍፍል ለመከፈት ግን የአስተዳዳሪነት  ፈቃድ አይጠየቅም። 

**ለዚህ መመሪያ የተወሰደው የትሩክሪፕት አይነቴ**
- 7.0a


**ፈቃድ/ላይሰንስ**
- ነጻ ሶፍትዌር 


**አስፈላጊ ንባብ**
- የኢንተርኔት ደኅንነት መጽሐፍ [**4. በኮምፒውተራችን ውስጥ ያሉ ስሱ መረጃዎችን እንዴት መጠበቅ ይቻላል?**](/am/chapter-4)


**ይህንን ፕሮግራም መጠቀም ለመጀመር የሚፈጀው ጊዜ**- (መደበኛ ክፍፍል/Standard Volumes): 30 ደቂቃ 
- (ስውር ክፍፍል/Hidden Volumes): 30 ደቂቃ 


**ከትሩክሪፕት ምን ጥቅም እናገኛለን?**፣ 

- ፋይሎችን ካልተፈቀደላቸው ወገኖች ወይም ከመረጃ አነፍናፊዎች/ከጣልቃ ገቦች  መከላከል ይቻላል።
- አስፈላጊ የሆኑ ፋይሎችን ቅጂ በቀላሉ እና በአስተማማኝ ሁኔታ ለማከማቸት ይቻላል። 


**ከጂኤንዩ ሊኑክስ፣ ከማክ ኦፕሬቲንግ ሲስተም  እና ከሌሎች ማይክሮሶፍት ዊንዶውስ ጋራ ሊሠሩ የሚችሉ ፕሮግራሞች**፤

**ማስታወሻ**፦ **ትሩክሪፕትን** **ለጂኦኤንዩ ሊኑክስ** እና **ማክ ኦፕሬቲንግ ሲስተም** መጠቀምሙ በጥብቅ ይመከራል።

ብዙዎቹ **የጂኤንዩ ሊኑክስ** ምርቶች፣ ለምሳሌ [**Ubuntu**](http://www.ubuntu.com/)፣ የመረጃ መሰወሪያ እና መፍቻ (encryption-decryption) ፕሮግራም በአጠቃላዩ የኮምፒውተር ሲስተም ውስጥ እንዲተገበር ያግዛሉ። ፕሮግራሙን ከጫንነው በኋላ ለመጠቀም መወሰን እንችላለን። በተጨማሪም [**dm-crypt**](http://www.saout.de/misc/dm-crypt/) እና [**cryptsetup and LUKS**](http://code.google.com/p/cryptsetup/) በማዋሐድ የኢንክሪፕሽን (የመሰወሪያ) ሥራውን በ **ሊኑክስ** ሲስተም ውስጥ ማከል ይቻላል። ሌላው አማራጭ [**ScramDisk for Linux SD4L**](http://sd4l.sourceforge.net/) የተባለውን ነጻ የመረጃ መሰወሪያና መፍቻ ፕሮግራም መጠቀም ነው። 

**ለማክ ኦፕሬቲንግ ሲስትም** **ፋይል ቮልት (FileVault)** የተባለውን መሰወሪያና መፍቻ (encryption and decryption) መሣሪያ ልንጠቀም እንችላለን። ፋይል ቮልት በመረጃ ማህደራችን የሚገኙ መረጃዎች ከመላካቸው በፊት ኢንክሪፕት እንዲደረጉ፣ ወደ ኮምፒውተራችን ሲመጡ ደግሞ ዲክሪፕት እንዲደረጉ የሚያስችለውን *on-the-fly* የተባለውን አሠራር የያዘ ነው። 
 [**ኢንክሪፕት ዚስ (Encrypt This)**](http://www.nathansheldon.com/files/) የተባለው በነጻ የሚገኝ ፕሮግራም  ጠቀሜታ ይኖረዋል። ይህም የተመረጡ መረጃዎችን ለመሰወር እና በ .DMG disk ቅርጽ ለመለወጥ ያስችላል። 

ለ**ለማክሮ ሶፍት ዊንዶውስ** በርካታ ኢንክሪፕሽን (የመሰወሪያ) ፕሮግራሞች አሉ። ቀጥለው የተዘረዘሩት ጥቂቶቹ ናቸው፤

* [**Free OTFE**](http:// http://www.freeotfe.org/) ቀመሩ የሚታይ ነጻ የሆነ የዲስክ መሰወሪያ ፕሮግራም ሲሆን ከትሩክሪፕት ጋርም ተመሳሳይ ነው::
* [**The FREE CompuSec**](http://www.ce-infosys.com/english/free_compusec/free_compusec.aspx) በነጻ (የባለቤትነት መብቱ እንደተጠበቀ ሆኖ) የሚገኝ የመሰወሪያ/የመፍቻ ፕሮግራም ነው። በኮምፒውተር ዲስክ፣ በዩኤስቢ ወይም በሲዲ ውስጥ የሚገኘውን መረጃ  በአጠቃላይ ወይም በከፊል ይሰውራል ። እንዲሁም **DataCrypt** የተባለው የ**CompuSec** ክፍል ነጠላ ፋይሎችን ለመሰወር አገልግሎት ላይ ሊውል ይችላል።  

* [**CryptoExpert 2009 Lite**](http://www.cryptoexpert.com/lite/) የተባለው በነጻ የሚገኝ፣ መረጃዎችን በአየር ላይ ኢንክሪፕትና ዲክሪፕት የሚያደርግ (on-the-fly encryption-decryption)፣ ኢንክሪፕት የተደረጉ ፋይሎች የሚጠራቀሙበት ማህደር የሚፈጥር ፕሮግራም ነው። 

* [**AxCrypt**](http://www.axantum.com/AxCrypt/) ፋይሎችን በተናጠል ኢንክሪፕት የሚያደርግ፣ ምንጩ በግልጽ የሚታወቅ፣ በነጻ የሚገኝ ፕሮግራም ነው። 

* [**Steganos LockNote**](https://www.steganos.com/us/products/for-free/locknote/overview/) በነጻ የሚገኝ ፕሮግራም ነው። ማንኛውንም ጽሑፍ ለመሰወር (ኢንክሪፕት) ወይም ለመፍታት (ዲክሪፕት) ይውላል።  ጽሑፉ **LockNote**  
የተባለው አፕሊኬሽን ውስጥ ይከማቻል፤ ማስታወሻን የመሰወሪያ ወይም የመግለጫ ብልሃት አንዱ ክፍል ነው። **LockNote** ተንቀሳቃሽ (portable) ሲሆን በኮንፒውተር ላይ መጫንን አይጠይቅም።


### 1.1 ይህንን መሳሪያ ከመጠቀማችን በፊት ሊታወቁ የሚገቡ ጉዳዮች ###


**ትሩክሪፕት** በፈጠርናቸው የይለፍ ቃሎች መረጃዎቻችንን ለመቆለፍ የሚያስችለን ፕሮግራም ነው። የይለፍ ቃላችንን ማስታወስ ካልቻልን መረጃዎቻችንን መልሰን ለማግኘት አንችልም። **ትሩክሪፕት** ፋይሎችን ለመሰወር ኢንክሪፕሽን የተባለ መተግበሪያ ይጠቀማል። በአንዳንድ አገራት ኢንክሪፕሽን (ስወራ) መጠቀም ሕገ ወጥ እንደሆነ ልብ ማለት ይገባል። **ትሩክሪፕት** ፋይሎችን በተናጠል ኢንክሪፕት ከማድረግ ይልቅ በኮንፒውተራችን ላይ *ክፍፍል (Volume)* የተባለ ሥውር ስፍራ ይፈጥራል። በእነዚህ የተሰወሩ (ኢንክሪፕትድ) ክፍሎች(Volume) ውስጥ ፋይሎችን በአስተማማኝ ሁኔታ ማከማቸት እንችላለን።  

**ትሩክሪፕት** መደበኛ ኢንክሪፕሽን (standard encrypted) ወይም ስውር ክፍፍል (hidden volume) የመፍጠር አቅምን ያጎናጽፋል። ከሁለቱም የኢንክሪፕሽን መንገዶች ፋይሎቻችንን በጥንቃቄ ለማስቀመጥ ያስችለናል፤ ሆኖም ስውር ክፍፍል ስሱ መረጃዎቻችንን ብዙም ከማያሳስቡን መረጃዎች ጀርባ በመሰወር አስተማማኝ ጥበቃ ያደርግልናል። ይህም የትሩክሪፕት ክፍፍላችንን እንድንገልጽ ብንገደድ እንኳን ስሱ መረጃዎቻችን እንዳይደርስባቸው ያደርጋል። በቀጣዩ ክፍል ሁለቱንም አይነት የስወራ መንገዶች ያብራራል።


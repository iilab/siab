

---

lang: am
community: guide
type: tools
legacy: True
child: True
os: windows
weight: 2
depth: 3
title: How to Use OTR to Initiate a Secure Messaging Session in Pidgin

---

በዚህ ክፍል የሚዳሰሱ ርእሰ ጉዳዮች፦

- [**3.0 ስለፒድጂን እና ኦቲአር**](#3.0)
- [**3.1 የፒድጂን-ኦቲአርን ተሰኪ (Plugin) ውቅር ማስተካከል**](#3.1)
- [**3.2 እርምጃ 1 - ምሥጢራዊ ቁልፍ መፍጠር እና አሻራን ማሳየት የሚቻለው እንዴት ነው?**](#3.2)
- [**3.3 እርምጃ 2 - የቻት ልውውጥ ክፍለ ጊዜን ትክክለኛነት መረጋገጥ የሚቻለው እንዴት ነው?**](#3.3)
- [**3.4 እርምጃ 3 - ቻት የሚያደርገንን ሰው ማንነት ማረጋገጥ የሚቻለው እንዴት ነው?**](#3.4)

-------


<a name="3.0"></a>
## 3.0 ስለፒድጂን እና ኦቲአር ##


ከጓደኛችን/ተገናኛችን (correspondent) ጋራ ምሥጢራዊና ደኅንነቱ የተጠበቀ **የፈጣን መልእክት ለውውጥ (Instant Messaging)** (**IM**) ክፍለ ጊዜ ከመጀመራችን በፊት ሁልጊዜም ሁለታችንም **የኦቲአር** ተሰኪ (plugin) ሥራ ማስጀመር አለብን። **የኦቲአር** ተሰኪ (plugin) በተለይ **ፒድጂን** ተብሎ የተዘጋጀ እንደመሆኑ በሁለታችንም ወገን **ኦቲአርን** ሥራ ስናስጀምረው በራሱ መናበብ ይችላል።

**ማስታወሻ**፦ **ኦቲአርን** ላልጫነ እና ሥራ እንዲጀምር ላላደረገ ጓደኛችን ጋራ ምሥጢራዊና ደኅንነቱ የተረጋገጠ ቻት ለመጀመር ብንሞክር ወዲያውኑ **የኦቲአር** ተሰኪውን እንዴት ማግኘት እንደሚችል የሚገልጽ መልእክት ይላክለታል። 



<a name="3.1"></a>
## 3.1 የፒድጂን-ኦቲአርን ተሰኪ (Plugin) ውቅር ማስተካከል ##


**የኦቲአር** ተሰኪን ሥራ ለማስጀመር የሚከተሉትን ደረጃዎች መከተል ይገባል፦

**ደረጃ 1**፦ **ፒድጂንን** ለመክፈት እና የ*Buddy List* (የጓደኞች ዝርዝር) መስኮትን ለመክፈት እንችል ዘንድ ይህንን የፒድጂን ምልክት ![](/sbox/screen/pidgin-en/13.png) **በእጥፍ ንኬት** መክፈት ወይም ደግሞ  በ**Start > Programs > Pidgin** በኩል መክፈት። (*ስእል 1* መመልከት)
 
**ደረጃ 2**፦ *Tools* የሚለውን ክፍል **መክፈት**፤ በዚያ ከሚገኙት አማራጮችም *Plugins* የሚለውን ከታች በስእሉ እንደሚታየው መምረጥ፤

![](/sbox/screen/pidgin-en/40.png)

*ስእል 1፤ Buddy List መስኮት በ Tools ስር ከሚገኙት ምርጫዎች Plugins ተመርጦ ይታያል*

ይህን ጊዜ *የተሰኪዎች (Plugins)* መስኮት በቀጣዩ ስእል እንደሚታየው ይከፈታል።

**ደረጃ 2**፦ በመስኮቱ ከተዘረዘሩት አማራጮች መካከል *Off-the-Record Messaging* የሚለውን ለማግኘት ወደታች **በመሸብለል (Scroll)** ከአጠገቡ የሚገኘውን ሳጥን **መንካት**፤

![](/sbox/screen/pidgin-en/41.png)

*ስእል 2: ‘በፒድጂን ተሰኪ’ (Pidgin Plugins) መስኮት Off-the-Record Messaging ተመርጦ*

**ደረጃ 3**፦ የ*Off-the-Record Messaging* መስኮቱን አሠራር ለመወሰን ይህንን ![](/sbox/screen/pidgin-en/42.png) ማዘዣ **መንካት/ክሊክ**።

የቻት ልውውጦቻችንን ምሥጢራዊነት እና ደኅንነት ለማረጋገጥ የሚያስችለንን **ኦቲአር** በትክክል ሥራ ለማስጀመርና አሠራሩን ለመወሰን ወይም ውቅራት ለማከናወን 3 እርምጃዎች አሉ። እነዚህ እርምጃዎች ቀጥሎ ተብራርተዋል።

- **እርምጃ አንድ**፦ ይህ እርምጃ አድራሻችንን ለመቆጣጠር የሚረዳን ልዩ ቁልፍ እና አሻራ የምንፈጥርበት ነው። 

ሌሎቹ ሁለት እርምጃዎች ደግሞ የፈጥን መልእክት ለውውጦቻችንን (ቻት) ምሥጢራዊነት እና ደኅንነት የምናረጋገጥበት፣ ከዚያ ደግሞ የመልእክት ተለዋዋጮቻችንን ወይም ጓደኞቻችንን (buddies) እውነተኛ ማንነት የምናረጋግጥበት ነው።

- **እርምጃ ሁለት**፦ ይህ እርምጃ ኦንላይን ከሆነ ሁለቱ ወገኖች አንዱ ሌላውን ምሥጢራዊነቱ እና ደኅንነቱ የተጠበቀ የመልእክት ልውውጥ ለመጀመር ጥያቄ የሚያቀርብበት ነው።

- **እርምጃ አንድ**፦ እዚህ ደግሞ **የፒድጂን** **ጓደኛችንን (buddy)** እውነተኛ ማንነት የምናረጋግጥበት (authenticating) ነው። (**ማስታወሻ**፦ **በፒድጂን** አጠራር ፈጣን መልእክት የሚለዋወጠንን ወይም ቻት የሚያደርገንን ሰው *buddy* ወይም ጓደኛ ብለን እንጠራዋለን። በዚህ ደረጃ ቻት ሊያደርገን የተዘጋጀው ጓደኛችንን በእርግጥም እኛ የምንፈልገውና የምናሰበው ሰው ራሱ መሆኑን የማረጋገጥ ሥራ እናከናውናለን፤ ይህ ስራ **በፒድጂን** አጠራር *authentication*  ይባላል።)



<a name="3.2"></a>
## 3.2 እርምጃ 1 - ምሥጢራዊ ቁልፍ መፍጠር እና አሻራን ማሳየት የሚቻለው እንዴት ነው? ##

**በፒድጂን** ምሥጢራዊነቱ የተጠበቀ ቻት ለማድረግ ለተገቢው አድራሻ/አካውንት *private key* ማለትም የምሥጢር ቁልፍ መፍጠር እንችላለን። የ*Off-the-Record* (ኦቲአር) መስኮት በሁለት ንኡስ ክፍሎች ይከፈላል፤ አንደኛው *Config*፣ ሁለተኛው ደግሞ *Known fingerprints* ይባላሉ። *Config* የተባለው ክፍል ለእያንዳንዱ አድራሻችን የተለየ ቁልፍ እንድንፈጥርለት እና የኦቲአር ምርጫዎችን እንድናደርግለት ይፈቅድልናል። *Known fingerprints* የሚለው ክፍል ደግሞ የጓደኞቻችንን ቁልፎች (friends' keys) የያዘ ነው። ይህ ማለት በምሥጢር ቻት ልናደርገው ለምንፈልገው ጓደኛችን (buddy) የግድ ቁልፍ ሊኖረን ይገባል ማለት ነው። 

![](/sbox/screen/pidgin-en/43.png)

*ስእል 3፤ የ*Off-the-Record* (ኦቲአር) ገጽ Config ክፍል*

**ደረጃ 1**፦ የደኅንነት ጥበቃችንን የበለጠ ለማሻሻል *Config* በሚለው ክፍል የሚገኙትን *Enable private messaging* ፣ *Automatically initiate private messaging* እና *Don't log OTR conversations* የሚሉትን አገልግሎቶች *በስእል 3* እንደሚታየው **መምረጥ (check)**

**ደረጃ 2**፦ የምሥጢር ቁልፋችንን ለመፍጠር (generating) ይህንን ![](/sbox/screen/pidgin-en/44.png) ማዘዣ **መንካት**። ከዚያም የምሥጢር ቁልፍ መፍጠራችንን የሚያስታውስ ገጽ በስእሉ እንደሚታየው ይከፈታል፦

![](/sbox/screen/pidgin-en/45.png)

*ስእል 4፤ የምሥጢር ቁልፍ መፈጠሩን የሚያረጋግጥ ሳጥን*

**ማስታወሻ**፦ ጓደኛችን (buddy) በተመሳሳይ ደረጃዎች ለራሷ/ለራሱ አድራሻ/አካውንት ቁልፍ ማውጣት አለባቸው።

**ደረጃ 3**፦ ከታች በስእሉ የሚታየውን የሚመስለው የምሥጢር ቁልፋችን ከተፈጠረ በኋላ ይህንን ![](/sbox/screen/pidgin-en/37.png) **መንካት/ክሊክ**፤

![](/sbox/screen/pidgin-en/46.png)

*ስእል 5፤ በኦቲአር ኤንጂን የተፈጠረ የቁልፋችን አሻራ (fingerprint of the key)*

**ማስታወሻ**፦ አሁን ለአድራሻችን/አካውንታችን የምሥጢር ቁልፍ ፈጥረናል። ይህም የቻት መልእክታችንን ኢንክሪፕት ስለሚያደርገው ማንም ሰው የቻታችንን ይዘት ማየት አይችልም፤ ሦስተኛ ወገኖች የቻት ልውውጣችን መኖሩን መከታተል ቢችሉም ይዘቱን ግን ማግኘት አይችሉም።  
አሻራ (fingerprint) ለአንድ አድራሻ/አካውንት የፈጠርነውን ቁልፍ ለመለየት የሚያስችል ረጅም የቁጥሮችና የፊደሎች ድብልቅ የሆነ መለያ ነው፤ ከላይ *በስእል 5* ይታያል።

**ፒድጂን** የእኛን እና የጓደኞቻችንን አሻራ በቀጥታ ያኖራል፣ ትክክለኝነቱንም ያጣራል። ስለዚህ ይህን አሻራ በቃል ማስታወስ አያስፈልገንም። 



<a name="3.3"></a>
## 3.3 እርምጃ 2 - የቻት ልውውጥ ክፍለ ጊዜን ትክክለኛነት መረጋገጥ የሚቻለው እንዴት ነው? ##


**ደረጃ 1**፦ ቻት ሊያደርገን የተዘጋጀውንና ኦንላይን ያለውን ጓደኛችንን (buddy) አካውንት **በእጥፍ ንኬት** መክፈት። ሁለታችንም **የኦቲአርን** ተሰኪ በትክክል ከጫንን እና አሠራሩን ከመረጥን በቻት ማድረጊያ መስኮታችን ግርጌ በስተቀኝ በኩል የ**ኦቲአር** አዝራር (button) እንመለከታለን፤ 

![](/sbox/screen/pidgin-en/47.png)

*ስእል 6፤ የፒድጂን መልእክት መስኮት የኦቲአር መለያ በጥኩር ተከቦ ይታያል*

**ደረጃ 2**፦ በስእሉ ተከቦ ያየነውን ይህንን ![](/sbox/screen/pidgin-en/48.png) ማዘዣ **መንካት/ክሊክ**፤ ተከትሎ ከሚከፈተው የአማራጮች ዝርዝርም *Start private conversation* የሚለውን ከታች በስእሉ እንደሚታየው **መምረጥ**

![](/sbox/screen/pidgin-en/49.png)

*ስእል 7፤ ምሥጢራዊ ቻት የሚያስጀምረው “Start private conversation” አማራጭ ተመርጦ ይታያል*

*ከዚህ በኋላ **የፒድጂን ቻት (IM)** መስኮታችን እዚህ በስእሉ የሚታየውን ይመስላል*

![](/sbox/screen/pidgin-en/50.png)

*ስእል 8፤ በፒድጂን የቻት መስኮት Unverified የተባለው አዝራር (button) በጥቁር ተከቦ ይታያል*

**ማስታወሻ**፦ **ፒድጂን** በቀጥታ ከጓደኛችን የቻት (IM) ፕሮግራም ጋራ መገናኘት ይጀምራል፤ ምሥጢራዊና የተጠበቀ ግንኙነት ለመጀመር በሞከርን ቁጥርም መልእክቶችን ያሳየናል። በውጤቱም ይህ ![](/sbox/screen/pidgin-en/48.png) የሚለው የኦቲአር አዝራር ወደ ![](/sbox/screen/pidgin-en/51.png) ይቀየራል። ይህም ከጓደኛችን ጋራ ኢንክሪፕትድ የተደረገ ልውውጥ/ቻት ማድረግ እንደምንችል የሚጠቁም ነው። 

**ማሳሰቢያ**፦ በዚህ ደረጃ የግንኙነታችን ደኅንነት የተጠበቀ ቢሆንም በዚያኛው ጫፍ ሆኖ ቻት የሚያደርገን ሰው ማንነት ገና አልተረጋገጠም።  ሌላ ሰው ጓደኛችንን መስሎ ሊቀርብና ሊያወራን እንደሚችል መዘንጋት አይገባም።፡



<a name="3.4"></a>
## 3.4 እርምጃ 3 - ቻት የሚያደርገንን ሰው ማንነት ማረጋገጥ የሚቻለው እንዴት ነው? ##


**የፒድጂን** ጓደኛችንን ትክክለኛ ማንነት ለማረጋገጥ ካሉት ሦስት መንገዶች አንዱን መጠቀም እንችላለን። ሦስቱ መንገዶች (1) አስቀድሞ በሌላ መንገድ የተለዋወጥነው የምሥጢር መነጋገሪያ ኮድ ቃል ወይም ሐረግ፤ (2) ሁለታችን ብቻ መልሱን የምናውቀው ጥያቄና መልስ፤ ወይም (3) የፒድጂን ቁልፋችንን አሻራ በሌሎች መንገዶች ተለዋውጦ ቻቱን ከመጀመር በፊት እርሱን መለዋወጥ ነው። 

### የምሥጢር ቃል ወይም ሐረግ ኮድ ###

ወደ ቻቱ ከመምጣታችን በፊት በአካል በመገናኘት ወይም በሌላ መንገድ (በስልክ፣ በስካይፕ…) የምሥጢር ኮዱን ቃል ወይም ሐረግ (መለያውን) መለዋወጥ። ከዚያም ሁለታችንም ተመሳሳይ ኮድ በማረጋገጫው ቦታ ስንጽፍ የቻት ክፍለ ጊዜያችን ማንነታቸውን በሚተዋወቁ ሰዎች መካከል የሚደረግ መሆኑ የተረጋገጠ (authenticated) ይሆናል።  
 
**ማስታወሻ**፦ **የኦቲአር** የምሥጢር ኮድ ቃል ማረጋገጫ የእንግሊዝኛው ፊደላት ለሚጻፉበት አይነት (A,B,C ወይም a,b,c) ጥንቃቄ ማድረግ አለብን። ቃሉ ትክክል እንኳን ሆኖ ፊደሉ በትልቅ ወይም በትንሽ መጻፍ ለፒድጂን ማረጋገጫ ለውጥ አለው። ስለዚህም ኮዱን ስንፈጥርም ሆነ ስናስገባ/ስንጽፍ ጥንቃቄ ማድረግ ይኖርብናል።

**ደረጃ 1**፦ በቻት መስኮት ውስጥ ያለውን **የኦቲአር** አዝራር (button) **መንካት**፤ ከዚያም *Authenticate Buddy* የሚለውን በስእሉ እንደሚታየው **መምረጥ**፤

![](/sbox/screen/pidgin-en/52.png)

*ስእል 9፤ ከUnverified የድንገቴ ምርጫ ዝርዝር Authenticate buddy የሚለው ተመርጦ* 

ወዲያውኑ *Authenticate Buddy* የሚል መስኮት ይከፈታል፤ የምንፈልገውን የማረጋገጫ መንገድ እንድንመርጥ ይጠይቀናል። 

**ደረጃ 2**፦ በስእሉ እንደሚታየው ይቺን ![](/sbox/screen/pidgin-en/53.png) ምልክት በመጠቀም ከሚገኙት ዝርዝሮች መካከል *Shared Secret* የሚለውን **መምረጥ**፤

![](/sbox/screen/pidgin-en/54.png)

*ስእል 10፤ የጓደኛ ማረጋገጫ ገጹ ከቁልቁል ተዘርጊ ዝርዝሮቹ ጋራ*


**ደረጃ 3**፦ የመረጥነውን የምሥጢር ቃል ወይም ሐረግ **ማስገባት/መጻፍ**፤ በስእሉ  እንደተመለከተው፤

![](/sbox/screen/pidgin-en/55.png)

*ስእል 11፤ የምሥጢር ኮዶች ማረጋገጫው Shared Secret ገጽ*


**ደረጃ 4**፦ ይህንን ![](/sbox/screen/pidgin-en/56.png) **በመንካት** ከታች የሚታየውን ገጽ መክፈት፤

![](/sbox/screen/pidgin-en/58.png)

*ስእል 12፤ Authenticate Buddy መስኮት*

**ማስታወሻ**፦  እዚህ ላይ በሌላው ጫፍ የሚገኘው ጓደኛችን በስእል 13 የሚታየውን መስኮት ይመለከታል፤ ስለዚህም የምሥጢር ቃሉን ወይም ሐረጉን ማስገባት ይኖርበታል። በሁለቱም ጫፍ የገቡት ቃሎች/ሐረጎች ተመሳሳይ ከሆኑ ግንኙነቱ የተረጋገጠ ማለትም በሚተዋወቁ ሰዎች መካከል እንደሚካሔድ የታወቀ ይሆናል።*

![](/sbox/screen/pidgin-en/57.png)

*ስእል 13፤ የጓደኛ ማረጋገጫ (Authenticate Buddy) መስኮት*

አንድ የግንኙነት ክፍለ ጊዜ ማረጋገጫ ከተሰጠው በኋላ *የኦቲአር* አዝራር (button) ቀለም ተቀይሮ ይህንን ![](/sbox/screen/pidgin-en/51.png)  ይመስላል። ይህ ማለት ከዚያ በኋላ ግንኙነታችን ደኅንነቱ የተጠበቀ እና የምናወራው (ቻት የምናደርገው) ጓደኛችን ማንነት የተረጋገጠ ሆኗል ማለት ነው። 


### የጥያቄ እና መልስ መንገድ ###

በቻት ለመነጋገር የፈለጉ ሁለት ወገኖች አንዱ የሌላውን ትክክለኛ ማንነት ሊያረጋግጡ የሚችሉበት ሌላው መንገድ ጥያቄና መልስ ነው። ይህም የጋራ ጥያቄ ፈጥሮ ለእርሱ ተገቢውን መልስ መስጠት ነው። ጥያቄውን ካነበብብ በኋላ መልሱን እንጽፋለን፤ ሌላኛው ጓደኛችንም እንዲሁ ለዚሁ ጥያቄ ፍጹም ተመሳሳይ መልስ ከሰጠ ማንነታችን ወዲያውኑ ተጣርቷል ማለት ነው። 

**ደረጃ 1**፦  በተከፈተ የቻት መስኮት *የኦቲአርን (OTR)* የአማራጮች ዝርዝር (ሜኑ) **በመንካት/ክሊክ** የድንገቴ ምርጫዎቹን () መክፈት፤ ከዚያም  *Authenticate Buddy* የሚለውን **መምረጥ** (*ስእል 9ን* መመልከት)፤

![](/sbox/screen/pidgin-en/59.png)

*ስእል 14፤ የፒድጂን ቻት መስኮት የኦቲአርን ምልክት ያሳያል* 

የ *Authenticate Buddy* መስኮት የጓደኛችንን ማንነት ለማረጋገጥ የምንፈልግበትን መንገድ እንድንመርጥ ይጠይቀናል።

**ደረጃ 2**፦ ቁልቁል ተዘርጊ ሜኑውን **መንካት** እና *Question and Answer* የሚለውን አማራጭ ከታች በስእሉ እንደሚታየው **መምረጥ**፤

![](/sbox/screen/pidgin-en/60.png)

*ስእል 15፤ የጓደኛ ማረጋገጫ ገጽ (Authenticate buddy)*

**ደረጃ 3**፦ ጥያቄውን እና መልሱን **ማስገባት/መጻፍ**። ይህን ጥያቄ ለጓደኛችን ይላክለታል።

![](/sbox/screen/pidgin-en/61.png)

*ስእል 16፤ የጥያቄ እና መልስ ገጽ*

ጥያቄው የደረሰው ጓደኛችን (buddy) የሚሰጠው መልስ እኛ ከሰጠነው ጋራ የሚመሳሰል ከሆነ የሁለታችንም ማንነት ትክክለኛነት ይረጋገጣል።

አንድ የቻት ክፍለ ጊዜ ትክክለኝነቱ ከተረጋገጠ በኋላ **የኦቲአር** አዝራር (button) ተቀይሮ ይህንን ![](/sbox/screen/pidgin-en/51.png)   ይመስላል። ከዚህ በኋላ የቻት ክፍለ ጊዜያችን ደኅንነቱ የተረጋገጠ ነው፤ መልእክት የምንለዋወጠው ሰው (ጓደኛችን) ትክክለኛ ማንነትም ታውቋል። 

በዚህ በሚከተለው መንገድ ማለትም **Buddy List > Tools > Plugins > Off The Record Messaging > Configure Plugin** ስንከፍት የ*Known fingerprints* ክፍል የጓደኛችንን አድራሻ/አካውንት ያሰየናል፤ የጓደኛችን ማንነት መታወቁን የሚያረጋግጥ መልእክት እንመለከታለን።

![](/sbox/screen/pidgin-en/62.png)

*ስእል 17፤ የኦፍ-ዘ-ሪከርድ (Off-the-Record Messaging) ገጽ የታወቁ አሻራዎች (Known Fingerprints) ያሳያል*

የምስራች! ከእንግዲህ ቻታችንን በምሥጢር ማድረግ እንችላለን። 
እንግዲህ ከጓደኞቻችን ጋራ ቻት ማድረግ ከፈለግን (ኮምፒውተር እስካልቀየርን ድረስ) ደረጃ አንድን እና ሦስትን መዝለል እንችላለን። ደኅንነቱ የተጠበቀ ግንኙነት ለማግኘት ጥያቄ ማቅረብ እና ከጓደኛችን ተቀባይነት ማግኘት ብቻ በቂ ነው። 




---

lang: am
community: guide
type: tools
legacy: True
child: True
os: windows
weight: 3
depth: 3
title: How to Encrypt and Decrypt Text and Files

---

በዚህ ንዑስ ክፍል የሚዳሰሱ ጉዳዮች፤

- [**4.0 መልእክቶችን በጂፒጂ4ዩኤስቢ ኢንክሪፕት ማድረግ**](#4.0)
- [**4.1 መልእክቶችን በጂፒጂ4ዩኤስቢ ዲክሪፕት ማድረግ**](#4.1)
- [**4.2 ፋይሎችን በጂፒጂ4ዩኤስቢ ኢንክሪፕት ማድረግ**](#4.2)
- [**4.3 ፋይሎችን በጂፒጂ4ዩኤስቢ ዲክሪፕት ማድረግ**](#4.3)

-------

<a name="4.0"></a>
## 4.0 መልዕክቶችን በጂፒጂ4ዩኤስቢ ኢንክሪፕት ማድረግ ##

መልእክቶችን (text messages) ኢንክሪፕት የማድረግ ቀላል እና በአፍታ የሚከናወን ነው። በሚከተለው ምሳሌ እንደሚታየው ቴሬንስ ለጓደኛው ሳሊማ ኢንክሪፕት የተደረገ መልእክት ይልካል፤

**ደረጃ 1**፦ **ጂፒጂ4ዩኢስቢን** መስኮት ለመክፈት ይህንን **እጥፍ ንኬት** ![](/sbox/screen/gpg4usb-en/03.png) ማድረግ። 

**ደረጃ 2**፤ ከዚህ በታች እነደሚታየው መልዕክቱን **መጻፍ**፤

![](/sbox/screen/gpg4usb-en/19.png)

*ስዕል 1: የጂፒጂ4ዩኤስቢ መስኮት የመልዕክት አጻጻፍ ማሳያ*

**ደረጃ 3**፤ የመልዕክቱን ተቀባዮች የማረጋገጫ ሳጥን እንደሚከተለው **ማመሳከር**፤

![](/sbox/screen/gpg4usb-en/20.png)

*ስዕል 2፤ የጂፒጂ4ዩኤስቢ መስኮት መልዕክት ተቀባዮቹን በጥቁር ቀልሞ ተከቦ ይታያል*

**ማስታወሻ** ፦ አንድን ኢንክሪፕት የተደረገ መልእክት ከአንድ በላይ ለሆኑ ተቀባዮች መላክ እንችላለን። ነገር ግን ከተቀባዮቹ ጋራ የአደባባይ ቁልፎቻችንን አስቀድመን መቀባበል ይኖርብናል። ከዚያ *Encrypt for* በሚለው ቦታ መልእክቱ እንዲላክላቸው  ከመረጥናቸው ተቀባዮች አጠገብ የሚገኘውን ሳጥን በመምረጥ ይኖርብናል። በተጨማሪ መልእክቱን ኢንክሪፕት አድርጎ ቅጂውን ማስቀረት ለራሳችን የወደፊት ፍላጎት ሊጠቅመን ይችላል።

**ደረጃ 4**፦ መልእክቱን ኢንክሪፕት ለማድረግ ይህንን  ![](/sbox/screen/gpg4usb-en/21.png) የማዘዣ ምልእክት **መንካት/ክሊክ** ወይም ከ **Crypt** በሚለው ክፍል ውስጥ **Encrypt** የሚለውን **መንካት/ክሊክ**፤

![](/sbox/screen/gpg4usb-en/22.png)

*ስዕል 3፤ የጂፒጂ4ዩኤስቢ መስኮት ኢንክሪፕት የተደረገ መልእክት ምሳሌ*

**ደረጃ 5**፦ ሁሉንም ኢንክሪፕት የተደረገውን መልእክት በሙሉ ለመምረጥ ይህንን  ![](/sbox/screen/gpg4usb-en/23.png) ማዘዣ **መንካት/ክሊክ** ፤ ከዚያም  መልእክቱን ወደ ጊዜያዊ ማስቀመጫ ቦታ (Clipboard) ለመገልበጥ (ኮፒ ለማድረግ) ይህንን  ![](/sbox/screen/gpg4usb-en/24.png) ማዘዣ **መጫን**። 

**ማስታወሻ**፦ እነዚህን ትእዛዞች ለማስተላለፍ አማራጭ አጭር መንገዶችን መጠቀም እንችላለን፤ ለምሳሌ አሁን በመጨረሻ ያየነውን ትእዛዝ በመንካት/ክሊክ ፋንታ **Ctrl + E** በሚል አጭር መንገድ ልናስፈጽመው እንችላለን። 

**ደረጃ 6**፦ የኢሜል አድራሻን **መክፈት**፤ በመቀጠልም የአዲስ መልእክት ማርቀቂያውን ገጽ **መክፈት** እና በመጨረሻ (በደረጃ 5) የገለበጥነውን ኢንክሪፕት የተደረገ መልእክት  በመጻፊያው ቦታ ላይ **መለጠር (ፔስት)**። የመልእክት መጻፊያው ገጽ  የሚከተለውን ይመስላል፤

![](/sbox/screen/gpg4usb-en/25.png)

*ስዕል 4፤ በጂፒጂ4ዩሴቢ ኢንክሪፕት የተደረገ መልእክት በጂሜል የመልእክት መጻፊያ ቦታ ላይ ተለጥፎ (ፔስት) ይታያል*

**ማስታወሻ**፦ **Rich Text Formats** (**RTF**) የሚባለው የጽሑፍ አጣጣል ማበልጸጊያ ስልት  ኢንክሪፕት  የተደረጉ መልእክቶች በአግባቡ እንዳይነበቡ ሊያደርግ ይችላል። **Rich Text Formats** (**RTF**) ፊደላትን ቦልድ (መደረብ)፣ አይታሊክስ ወዘተ ለማድረግ የሚረዳን ነው። ስለዚህም መልእክቶቻችንን ማሳመሪያ ጭማሪ ያልተደረገለት ሌጣ የፊደል አጣጣል (plain text) በመጠቀም ማዘጋጀት ይመረጣል። **በጂሜይል** የኢሜይል አድራሻ **RTF/አርቲኤፍ** ን ወደ  **plain text** ለመቀየር ይህንን ![](/sbox/screen/gpg4usb-en/26.png) ማዘዣ **መንካት/ክሊክ** ያስፈልጋል። 


<a name="4.1"></a>
## 4.1 መልእክቶችን በጂፒጂ4ዩኤስቢ ዲክሪፕት ማድረግ ##

ኢንክሪፕት ተደርጎ የተላከን የኢሜይል መልእክት ዲክሪፕት ለማድረግ የሚከተሉትን ደረጃዎች መከተል ያስፈልጋል።

**ደረጃ 1**፦ **የጂፒጂ4ዩኤስቢ** ፕሮግራምን ለመክፈት ይህንን  ![](/sbox/screen/gpg4usb-en/03.png) ማዘዣ **በእጥፍ ንኬት** መንካት። 

**ደረጃ 2**፦ የኢሜል አድራሻን **መክፈት** እና ኢንክሪፕት ተደርጎ የተላከውን መልእክት **መክፈት**። 

**ደረጃ 3**፦ ኢንክሪፕት የተደረገውን መልእክት ይዘት **መምረጥ (Select)**፣ ቀጥሎ **መገልበጥ (ኮፒ ማድረግ)** እና የተገለበጠውን መልእክት በስእሉ እንደሚታየው *untitled1.txt* በሚለው  **የጂፒጂ4ዩኤስቢ** መስኮት ላይ **መለጠፍ (paste)**፤

![](/sbox/screen/gpg4usb-en/27.png)

*ስዕል 5፤ በጂፒጂ4ዩሴቢ መስኮት ዲክሪፕት ለመደረግ የተዘጋጀ መልእክት ይታያል*

**ማስታወሻ**፦ ኢንክሪፕት የተደረገው መልእክት **በስዕል 6** እንደሚታየው መስመሮቹ በድርብ ክፍተቶች ከተለያዩ  **ጂፒጂ4ዩኤስቢ** መልእክቱን በቀጥታ ዲክሪፕት ላያደርገው ይችላል። የድርብ መስመሮቹን ለማጥፋት **Edit** በሚለው ክፍል ውስጥ ከሚገኙት ምርጫዎች *Remove double Linebreaks* የሚለውን **መምረጥ** ፤ ከዚያም **በደረጃ 4** እንደተመለከተው ዲክሪፕት የማድረጉን ሒደት መቀጠል። 

![](/sbox/screen/gpg4usb-en/28.png)

*ስዕል 6፤ የጂፒጂ4ዩሴቢ መስኮት በድርብ መስመር የተሰባበረ መልእክትን ጠግኖ ዲክሪፕት ለማደረግ ተዘጋጅቶ*
 
**ደረጃ 4**፦ ይህንን  ![](/sbox/screen/gpg4usb-en/29.png) **መንካት/ክሊክ** ፤ ቀጥሎም መንታ ቁልፎቹን ስንፈጥር የሰጠነውን የይለፍ ቃለ በስእሉ እንደሚታየው ማስገባት/መጻፍ፤

![](/sbox/screen/gpg4usb-en/30.png)

*ስዕል 7፤ የይለፍ ቃል ማስገቢያ መስኮት*

**ደረጃ 5**፦ ይህንን  ![](/sbox/screen/gpg4usb-en/09.png) ማዘዣ **በመንካት/ክሊክ** *በስእል 2* የሚታየው **የጂፒጂ4ዩኤስቢ** ዋና መቆጣጠሪያ መስኮት መክፈት። 


<a name="4.2"></a>
## 4.2 ፋይሎችን በጂፒጂ4ዩኤስቢ ኢንክሪፕት ማድረግ ##

ፋይልን ኢንክሪፕት የማድረግ ሂደት መልእክቶችን ኢንክሪፕት ከማድረግ ጋር የሚመሳሰል ነው። ቀድሞ በጀመርነው ምሳሌ በመቀጠል ሳሊማ አንድ ፋይል ኢንክሪፕት አድርጋ ለቴረንስ ትልክለታለች።

**ደረጃ 1**፦ **የጂፒጂ4ዩኤስቢ** ፕሮግራምን ለመክፈት ይህንን  ![](/sbox/screen/gpg4usb-en/03.png) ማዘዣ **በእጥፍ ንኬት** መንካት።

**ደረጃ 2**፦ በስእሉ የሚታየውን ገጽ ለመክፈት ይህንን ![](/sbox/screen/gpg4usb-en/31.png) ማዘዣ **መንካት/ክሊክ**።

![](/sbox/screen/gpg4usb-en/32.png)

*ስዕል 8፤ ፋይሎችን ኢንክሪፕት/ዲክሪፕት ማድረጊያው የEncrypt / Decrypt File መስኮት፤ ዲክሪፕት የማድረግ መደበኛ ምርጫ*

የ*Encrypt / Decrypt File* መስኮት በጥቁር ቀለም ተከቦ የሚታየው ቁልቁል ተንሸራታች ዝርዝር (scroll list) መልእክቱን የምንልክበትን የኢሜይል አድራሻና ከእርሱ ጋራ የሚጣመረውን  ኢንክሪፕት የማድረጊያ ቁልፍ እንድንመርጥ ያስችለናል። በምሳሌው የቴረንስ አድራሻ ተመርጦ ይታያል።

**ደረጃ 3**፦ በመቀጠል በመስኮቱ ራስጌ ካሉት ሁለት አማራጮች *Encrypt* የሚለውን  አዝራር (button) **መምረጥ**፤ ከዚያም ይህንን ![](/sbox/screen/gpg4usb-en/33.png) ማዘዣ **በመንካት/ክሊክ** ከታች በስእሉ የሚታየውን ገጽ መክፈት፤

![](/sbox/screen/gpg4usb-en/34.png)

*ስዕል 9፤ ኢንክሪፕት የሚደረገውን ፋይል የምንመርጥበት (Open File) የማሰሻ መስኮት*

**ደረጃ 4**፦ ኢንክሪፕት የሚደረገውን ፋይል ለማያያዝ እንዲሁም ወደ *Encrypt / Decrypt* መስኮት ለመመለስ ይህንን ![](/sbox/screen/gpg4usb-en/35.png) ማዘዣ **መንካት/ክሊክ** ፤

![](/sbox/screen/gpg4usb-en/36.png)

*ስዕል 10፤ ኢንክሪፕት ለመደረግ የተዘጋጀው ፋይል Encrypt / Decrypt File መስኮት ሲታይ*

**ደረጃ 5**፦ ይህንን  ![](/sbox/screen/gpg4usb-en/09.png) ማዘዣ **በመንካት/ክሊክ** የሚከተለው መስኮት መክፈት፤

![](/sbox/screen/gpg4usb-en/38.png)

*ስዕል 11፤ Done  የተባለው የማረጋገጫ ሳጥን*

የትግበራ *Done* የማረጋገጫ መስኮት አዲሱ ኢንክሪፕት የተደረገ ፋይል የት እንደተቀመጠ ያሳያል። ኢንክሪፕት የተደረገ ፋይል  *.asc* በሚለው ቅጥያ የፋይል ስም መለያ ሊለይ ይችላል፤ ለምሳሌም *Technical White Paper.doc.asc* እንደማለት ነው። 

**ደረጃ 6**፦ ኢንክሪፕት የማድረጉን ሒደት ለማጠናቀቅ ይህንን ![](/sbox/screen/gpg4usb-en/09.png) ማረጋገጫ **መንካት/ክሊክ**። 

**ማስታወሻ**፦ኢንክሪፕት የተደረጉ አጭር መልእክቶችን፣ ኢንክሪፕት ከተደረገ ፋይል ጋር በማጣመር መላክ ይቻላል። 

**ደረጃ 7**፦ የኢሜል አድራሻችንን በመጠቀም *Done* በሚባለው የማረጋገጫ መስኮት (*ስዕል 11*) የተመለከተውን ፋይል ፈልጎ ማግኘት፤ ከዚያም ኢንክሪፕት የተደረገውን ፋይል እንደማንኛውም ፋይል በኢሜላችን ላይ በአባሪነት ማያያዝ። 

**ጠቃሚ መረጃ**፦ በአባሪነት የምናያይዘው ፋይል ስም **ኢንክሪፕት እንደማይደረግ** ማስተዋል ያስፈልጋል። ስለዚህ ለፋይሉ የምንሰጠው ስም የማንፈልገውን መረጃ እንደማይሰጥ ማረጋገጥ ያስፈልጋል። በተጨማሪም ኢንክሪፕትድ ያልሆነው የፋይሉ ዋና ቅጂ በኮምፒውተራችን ላይ እንደሚቀር መርሳት የለብንም። ፋይሉን ማጥፋትም ሆነ መደበቅ ካለብን ይህንኑ ማድረግ ያስፈልጋል።


<a name="4.3"></a>
## 4.3 ፋይሎችን በጂፒጂ4ዩኤስቢ ዲክሪፕት ማድረግ ##

በሚቀጥለው ምሳሌ ቴሬንስ ከሳሊማ የተላከለትን ፋይል እንዴት ዲክሪፕት እንደሚያደርግ እንመለከታለን።

**ደረጃ 1**፦ **የጂፒጂ4ዩኤስቢ** ፕሮግራምን ለመክፈት ይህንን  ![](/sbox/screen/gpg4usb-en/03.png) ማዘዣ **በእጥፍ ንኬት** መንካት።

**ደረጃ 2**፦ የኢሜይል አድራሻን **መክፈት** ፣ የመልዕክት ሳጥኑን **መክፈት** እና የተላከልንን ፋይል **መገልበጥ (download)**፤

**ማስታወሻ**፦ መልእክት አቀባያችን ኢንክሪፕት ከተደረገ አባሪ ፋይል ጋራ ኢንክሪፕት የተደረገ መልእክት ሊልክልን ይችላል፤ እኛም መልእክቱን  በክፍል [**4.1 አጫጭር መልእክቶችን በጂፒጂ4ዩኤስቢ ዲክሪፕት ማድረግ**](/am/gpg4usb-encryptdecrypt#4.1) በሚለው ስር በተጠቀሰው መሠረት ዲክሪፕት አድርገን መክፈት እንችላለን።

**ደረጃ 3**፦ **በጂፒጂ4ዩኤስቢ** የተጠቃሚዎች መቆጣጠሪያ መስኮት (ከላይ*ስዕል 1* እንደሚታየው)፣ ይህንን ![](/sbox/screen/gpg4usb-en/31.png) ፋይል ኢንክሪፕት የማድረጊያ ምልክት **በመንካት/ክሊክ**  **Encrypt / Decrypt File** የሚለውን መስኮት መክፈት (ከታች *በስዕል 12* እንደሚታየው)። 

**ደረጃ 4**፦ ይህንን ![](/sbox/screen/gpg4usb-en/33.png) የፋይል አድራሻ መፈለጊያ **በመንካት/ክሊክ**  ኢንክሪፕት የተደረገው ፋይል ወደተቀመጠበት ሥፍራ ማምራት፤

![](/sbox/screen/gpg4usb-en/37.png) 

*ስዕል 12፤ Encrypt / Decrypt (ኢንክሪፕት /ዲክሪፕት) መስኮት ኢክሪፕት የተደረገው ፋይል የተቀመጠበትን ሥፍራ ሲያመለክት*

**ደረጃ  5**፦ ቀደም ሲል በተከፈተው ሳጥን ግርጌ የሚታየውን ይህንን ![](/sbox/screen/gpg4usb-en/09.png) ማረጋገጫ **መንካት/ክሊክ** እና የሚከተለውን መስኮት መክፈት፤

![](/sbox/screen/gpg4usb-en/39.png) 

*ስዕል 13፤ Done የሚለው መስኮት የተደረገው ፋይል የተቀመጠበትን ሥፍራ ያሳያል*

**ጠቃሚ መረጃ**፦ በኢንተርኔት ካፌ ወይም በመሥርያ ቤት የኢንተርኔት አገልግሎት የምንጠቀም ከሆነ በ*.asc* የተቀመጠውን ፋይሉን ወደ ተንቀሳቃሽ የመረጃ ቋታችን (USB or portable drive) ማሸጋገር ይኖርብናል። ፋይሉንም በስውር ሥፍራ ዲክሪፕት ማድረግ እንችላለን። 



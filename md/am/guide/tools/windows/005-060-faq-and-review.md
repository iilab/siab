

---

lang: am
community: guide
type: tools
legacy: True
child: True
os: windows
weight: 6
depth: 3
title: FAQ and Review

---

የሚዘወተሩ ጥያቄዎች እና ክለሳ
<a name="6.0"></a>


## 6.0 የሚዘወተሩ ጥያቄዎች እና ክለሳ ##

ሌሊሴ እና አማን **ትሩክሪፕን** ለመጠቀም በመቻላቸው ደስተኛ ናቸው። በተለይም ፕሮግራሙ በቀላሉ ወደ ኮምፒውተር መጫኑ እና ወዲያውኑ መስራቱ አስደስቷቸዋል። ይሁናና **ትሩክሪፕትን** ለመጠቀም ከመወሰናቸው በፊት ሁለቱም ስለ ፕሮግራሙ ጥቂት ጥያቄዎች አላጡም። 

<div class="background" markdown="1"> 

***ጥያቄ***፦ ***ለትሩክሪፕት** ክፍፍሎች የይለፍ ቃል ደጋግሞ መስጠት ጊዜ የሚያባክንብኝ መስሎኛል?* 

***መልስ***፦ *በፍጹም፤ የይለፍ ቃል ማስገባት/መተየብ የሚጠበቅብን አንድ ጊዜ ብቻ ነው። ይህም መደበኛ ክፍፍል በሚከፈትበት ጊዜ ነው። መደበኛ ክፍፍል አንድ ጊዜ ከተከፈተ በኋላ በውስጡ ያሉትን ፋይሎች ያለ ተጨማሪ የይለፍ ቃል መክፈት ይቻላል።*


***ጥያቄ***፡- ***ትሩክሪፕት** መጠቀም ካልፈለግሁ ፕሮግራሙን ከኮምፒውተሬ ማስወገድ (uninstall) እችላለሁ? የሚቻል ከሆነስ በውስጡ የነበሩት ፋይሎቼ ኢንክሪፕትድ እንደሆኑ ይቀራሉ?*

***መልስ***፦ *በትክክል፤ ፕሮግራሙን በቀላሉ ከኮምፒውተራችን ማስወገድ እንችላለን። ቀላሉ መንገድ የሚከተለውን ደረጃ መከተል ነው፤ ** Start > Programs > Truecrypt > Uninstall Truecrypt**።*

*ነገር ግን ፕሮግራሙን ከማስወገድ በፊት በውስጡ ያኖርናቸውንና እንዲጡፉ የማንፈልጋቸውን ፋይሎች ከክፍፍሎች ወደ ሌላ ማከማቻ ማሸጋገር አስፈላጊ መሆኑን ማስታወስ ያስፈልጋል። ይህ ካልሆነ ግን ፋይሎቹን በድጋሚ ማግኘት አይቻልም።  ክፍፍሉን እንዳለ ወደ ሌላ ኮምፒውተር ከወሰድነው **የትሩክሪፕት** ፕሮግራሙን ለመጠቀም የይለፍ ቃል አስፈላጊ ይሆናል።*


***ጥያቄ***፦ ***ትሩክሪፕት**ስጠቀም እክል ቢገጥመኝ ድጋፍ የሚሰጡኝ ድረ ገጾች ወይም የኢሜይል አድራሻዎች ይኖራሉ?*

***መልስ***፦ *ለማኝኛውም እርዳታ **በትሩክሪፕት** ድረ ገጽ የሚገኙትን መዛግብትን ከሚከተሉት አድራሻዎች ማግኘት ይቻላል፤ [**http://www.TrueCrypt.org/docs/**](http://www.truecrypt.org/docs/) ወይም  [**http://forums.truecrypt.org//**](http://forums.truecrypt.org/) ወይም በዚሁ ድረ ገጻችንን [**http://securityinabox.org/am/truecrypt**](http://securityinabox.org/am/truecrypt) ። ይሁንና የተዘነጉ የክፍፍል የየለፍ ቃሎችን ማንም መልሶ ሊያገኝልን አይችልም!* 


***ጥያቄ***፦ *የተለያዩ **የዊንዶው** አይነቴዎች **ትሩክሪፕት** ጭነን ለመጠቀም ስንፈልግ  የተለያዩ ማሳይ መስኮት አይነቶች ያሳያልን?*

***መልስ***፦ *ፕሮግራሙ የሚከፈትበት መስኮት አቀራረብ በትንሹ ሊለያይ ይችላል፤ ነገር ግን ይዘታቸው ተመሳሳይ ነው።*


***ጥያቄ***፦ *ኢንክሪፕት መደረግ የሚገባቸው ምን ዓይነት መረጃዎች ናቸው?*

***መልስ***፦ *በጽንሰ ሐሳብ ደረጃ የግል እና ሚስጢራዊ የሆኑ ዶክመንቶች፣ ምስሎች እና ሌላ ዓይነት ፋይሎች ሁሉ ኢንክሪፕት መደረግ አለባቸው። ኮምፒውተራችን ቢጠፋ ወይም ቢወሰድብን እንኳን **በትሩክሪፕት** ክፍፍል ውስጥ የተሸሸጉ ፋይሎች ምሥጢራዊ እንደሆኑ ይቀራሉ።*


***ጥያቄ***፦ *በትሩክሪፕት ያስቀመጥናቸው ፋይሎች ምሥጢራዊነት ምን ያህል አስተማማኝ ነው?*

***መልስ***፦ ***ትሩክሪፕት** ይሰጣቸዋል የሚባሉትን የኢንክሪፕሽን እና የስወራ አገልግሎት በትክክል የሚሰጥ መሆኑ፣ የፋይሎችን ደኅንነት በአስተማማኝ ሁኔታ የሚያስጠብቅ ስለመሆኑ ሁሉ በነጻ የደኅንነት ባለሞያዎች ይፈተሻል።  አጠቃላይ ግምገማዎች እንደሚያሳዩት ከሆነ **ትሩክሪፕት** ከፍተኛ የፋይል ጥበቃ የመስጠት አቅም አለው። ሆኖም የክፍፍሉን ምሥጢራዊነት ለማረጋገጥ አስተማማኝ የይለፍ ቃል መምረጥ አስፈላጊ ነው።*

**የትሩክሪፕት** ስውር ዲስክ (hidden disk feature) በኮፒውተር ላይ ለሚከማቹ መረጃዎች የተለየ ጥበቃ የማድረግ አገልግሎት ይሰጣል።  ተጠቃሚው ስለትሩክሪፕት ፕሮግራም አጠቃላይ ምንነት እና መሠረታዊ አሠራር በቂ እውቀት ሊኖረው ይገባል። እንዲሁም ስውር ዲስክ (hidden disk feature) መጠቀም ያስፈልገን እንደሆነ ለመወሰን የደኅንነት ስጋቶቻችንን በባለሞያ ማስመዘን ይጠቅማል። ይህ ካልተቻለም ራሳችንን የደኅንነታችን ሁኔታ በሚገባ መመዘን ይኖርብናል።


***ጥያቄ***፦ *ስውር ክፍፍሉን (Hidden Volume) ሳልከፍት፣ መደበኛ ክፍፍልን (standard volume) ብቻ እንዴት መክፈት እንደምችል ልታስታውሰኝ ትችላለህ?*

***መልስ***፦ *የሚከፈተው የትሩክሪፕት ክፍፍል የሚወሰነው አንተ በምታስገባው/በምትተይበው የይለፍ ቃል። የመደበኛ ክፍፍሉን (Standard Volume) የይለፍ ቃል ከተጠቀምን **ትሩክሪፕት** መደበኛ ክፍፍሉን (Standard Volume) ይከፍታል (mount)። በተመሳሳይም የስውር ክፍፍሉን (Hidden Volume) የይለፍ ቃል ከተጠቀምን እንዲሁ **ትሩክሪፕት** ስውር ክፍፍሉን ይከፍታል ማለት ነው። **የትሩክሪፕት** ክፍፍላችንን እንድንከፍት የምንገደድበት ሁኔታ ቢፈጠር፣ ማስገባት/መተየብ ያለብን የመደበኛ ክፍፍሉን (Standard Volume) የይለፍ ቃል መሆን አለበት። መደበኛ ክፍፍሉ ውስጥ ያስቀመጥነውን መረጃ መስጠት/ማሳየት ከባሰ አደጋ ሊጠብቀን ይችላል።* 


***ጥያቄ***፦ *ስውር ክፍፍልን በድንገት የማጥፋት ወይም የመሰረዝ አጋጣሚ ይኖር ይሆን?*

***መልስ***፤ *አዎ አለ። **የትሩክሪፕት** መደበኛ ክፍፍል ለመያዝ ከሚችለው (ስውር ክፍፍሉን በውስጡ ለማቀፍ የሚያስችል ቦታ ሳናስቀር) በላይ ብዙ ፋይል ከጨመርንበት፣ አዲሱ ፋይል በስውር ክፍፍሉ ላይ ተደርቦ ይጻፍበታል (overwritten)። ይህም ማለት ስውውር ክፍፍሉ ይጠፋል ማለት ነው። ነገር ግን ስውር ክፍፍሉ በላዩ ላይ ተደርቦ ተጽፎበት (overwritten) እንዳይጠፋ ለመከላከል የሚያግዝ አማራጭ አለ። አገልግሎቱ በትሩክሪፕት የምርጫ ሰሌዳ (ሜኑ) ውስጥ ይገኛል። ይሁንና ይህን አማራጭ መምረጥ ስውውር ክፍፍል መኖሩን ይጠቁምብናል።*


***ጥያቄ***፦ *ስውሩን ዲስክ ከፈጠርኩ በኋላ መጠኑን መለወጥ እችላለሁ?*

***መልስ*** ፦ *አትችልም። ሌላ ስውር ዲስክ መፍጠር እና ፋይሎቹን ማሸጋገር ይኖርብሃል* 


***ጥያቄ***፦ *በተከፈቱ (overwritten) **የትሩክሪፕት** ክፍፍል ይዘቶች ላይ **chkdsk**፤ **Disk Defragmenter** እና የመሳሰሉትን መጠቀም እንችላለን?* 

***መልስ***፦ ***የትሩክሪፕት** ክፍፍሎች (volumes) እንደ ዲስክ ቁሶች ዓይነት ጠባይ አላቸው። ስለዚህም ማንኛውንም የፋይል ሲስተም ፍተሻ/ጥገና/ስብስብበ የማድረጊያ መሣሪያዎች (checking/repairing/defragmenting tools) በተከፈቱ **የትሩክሪፕት** ክፍፍሎችም ላይ መጠቀም እንችላለን።*


***ጥያቄ***፦ *የስውር ክፍፍልን የይለፍ ቃል መቀየር ይቻላል?* 

***መልስ***፦ *ይቻላል። የይለፍ ቃል መቀየሪያ ፊቸር ለመደበኛውም ለስውሩም ክፍፍል ይሰራል። የ'Volume Password Change' መጻፊያ ቦታ በሆነው 'Current Password' ላይ ለስውር ክፍፍል የየለፍ ቃል ተይብ።*


***ጥያቄ***፦ *ስውር ዲስክ ፊቸርን መቼ መጠቀም ይኖርብኛል?*

***መልስ***፦ *በኮንፒውተርህ ላይ የተቀመጠን መረጃ ለመሸሸግ በምትሻበት ጊዜ **ትሩክሪፕት** ስውር ዲስክ ፊቸርን መጠቀም ትችላለህ። ማስታወሻ ያለብህ  ይህ ከመደበኛ ክፍፍል የተለየ መሆኑን ነው፤ መደበኛ ክፍፍል የመረጃውን ተደራሽነት የሚያጠብ ነው።*

ስለ **ትሩክሪፕት** የበለጠ ዝርዝር መረጃ ለማግኘት የሚከተለውን ጎብኙ [**http://www.TrueCrypt.org/faq.php**](http://www.truecrypt.org/faq.php)

</div>

<a name="6.1"></a>
## 6.1 የመደበኛ ክፍፍል የክለሳ ጥያቄ ##

- ኢንክሪፕሽን ምንድን ነው? 
- *መደበኛ ክፍፍል (Standard Volume) ምንድን ነው?* 
- በተንቀሳቃሽ የመረጃ ቋት (USB Memory Stick)  *መደበኛ ክፍፍል* የሚፈጠረው እንዴት ነው?
- *መደበኛ ክፍፍልን (Standard Volume)* ከከፈቱ በኋላ መልሶ ለመዝጋትና ለመሸሸግ የሚያስችሉት መንገዶች የትኞቹ ናቸው? 
- *ለመደበኛ ክፍፍል* አስተማማኝ የይለፍ ቃል መምረጥና መጠቀም የሚገባው እንዴት ነው?
- *ለመደበኛ ክፍፍል* የመጠባበቂያ ቅጂ (backup) መፍጠር የሚቻለው እንዴት ነው?
- *መደበኛ ክፍፍል* በኮምፒውተርህ ላይ መኖሩን እንዳይታወቅ ለማድረግ ልንትጠቀምባቸው የምንችላቸው መንገዶች የትኞቹ ናቸው?


<a name="6.2"></a>
## 6.2 ስውር ክፍፍል የክለሳ ጥያቄዎች ##
- *በመደበኛ ክፍፍል (Standard Volume)* እና *በስውር ክፍፍል (Hidden Volume)* ያለው ዋነኛ ልዩነት ምንድን ነው?
- ስውር ክፍፍል እያለህ *በመደበኛ ክፍፍል* ውስጥ ማስቀመጥ ያለብህ ምን ዓይነት ፋይሎችን ነው?
- *ስውር ክፍፍል (Hidden Volume)* የት ይቀመጣል?
- *የስውር ክፍፍል (Hidden Volume)* ተስማሚ የመያዝ አቅም/መጠን ምን ያህል ነው?
- *ስውር ክፍፍልን* ከድነገተኛ መጥፋት ለመከላከል የምንመርጠው አገልግሎት ጥቅሞች እና ጉዳቶች ምንድን ናቸው?



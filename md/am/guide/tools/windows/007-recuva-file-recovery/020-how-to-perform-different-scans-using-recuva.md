

---

lang: am
community: guide
type: tools
legacy: True
child: True
os: windows
weight: 2
depth: 3
title: How to Perform Different Scans Using Recuva

---

በዚህ ክፍል የሚዳሰሱ ርእሰ ጉዳዮች

- [**3.0 ከመጀመራችን በፊት**](#3.0)
- [**3.1 ሬኩቫን በመጠቀም አሰሳ (Scan) የሚደረገው እንዴት ነው?**](#3.1)
- [**3.2 ያለ ሬኩቫ መርጃ (Recuva Wizard) አሰሳ ማካሔድ የሚቻለው እንዴት ነው?**](#3.2)
- [**3.3 በሬኩቫ ጥልቅ አሰሳ (Deep Scan) የሚደረገው እንዴት ነው?**](#3.3)
- [**3.4  “Options Screen”ን (የአማራጮች ገጽን) ማወቅ**](#3.4)

----

<a name="3.0"></a>
### 3.0 ከመጀመራችን በፊት ###

በዚህ ክፍል የተለያዩ የአሰሳ አይነቶችን እንማራለን። ፕሮግራሙ ከሚሰጠን ምርጫዎች በሚያቀርብበት *Options* ገጽ ካሉት መካከልም *General* እና *Actions* የሚሉትን እንመለከታለን።

**ማስታወሻ**፤ በዚህ አሰሳ መጨረሻ ትንሣኤ ሊያገኙ የሚችሉ (potentially recoverable) ፋይሎች ዝርዝር ይቀርብልናል። እነዚህን ፋይሎች በወደ ቀደም ሕወታቸው የመመለሱ ሒደት በዚሁ ምእራፍ ቀጣይ ክፍል [**4.0 የተደመሰሰ ፋይልን ወደነበረበት መመለስ**](/am/recuva_recover#4.0)። 

<a name="3.1"></a>
### 3.1 በሬኩቫ አሰሳ (Scan) የሚደረገው እንዴት ነው? ###

የጠፋውና የሚፈለገውን  ፋይል ስም በሙሉም ይሁን በከፊል የምናስታውሰው/የምናውቀው ከሆነ የ**ሬኩቫ**ን *መርጃ (Wizard)* መጠቀም በጣም ይመከራል። **ሬኩቫ**ን ለመጀመሪያ ጊዜ ሲጠቀሙም ይህንኑ *መርጃ (Wizard)* መጠቀም ፕሮግራሙን ለማወቅ ያግዛል። የ**ሬኩቫ** *መርጃ (Wizard)* አሰሳው የሚከናወንበትን መመዘኛ ያሳየናል፤ በተጨማሪም የፋይሉን አይነት እና/ወይም ከየት ቦታ እንደተደመሰሰ (deleted) እንድንነግረው ያፈቅድልናል። 

የተደመሰሱ ፋይሎችን ለማሰስ የሚከተሉትን ደረጃዎች መከተል ነው።

**ደረጃ 1**፤ ፕሮግራሙን በሁለት መንገድ መክፈት ይቻላል። ይህንን የሬኩቫ አርማ ![](/sbox/screen/recuva-en/15.png) **በመንካት/ክሊክ** ወይም ደግሞ ይህን መንገድ **Start > Programs > Recuva > Recuva** ፕሮግራሙን መክፈት ይቻላል። ሥራ ሲጀምርም የሚከተለው የመሰለ ገጽ ይከፈታል፤

![](/sbox/screen/recuva-en/16.png)
*ስእል 1፤ የሬኩቫ መርጃ ገጽ የእንኳን ደኅና መጣችሁ መልእክት*

**ጥቆማ**፤ የጠፋብንን ፋይል ትክክለኛ ሙሉ ስም ወይም ከስሙ የተወሰውን ክፍል ብቻ የምናውቀው ከሆነ  ![](/sbox/screen/recuva-en/17.png) የሚለውን ማዘዣ **በመንካት/ክሊክ** ወደ *ፒሪፎርም ሬኩቫ (Piriform Recuva)* የተጠቃሚዎች ዋና መዘዣ (interface) ገጽ መሔድ እንችላለን።  ዝርዝር አጠቃቀሙ **3.2 ሬኩቫን ሳይጠቀሙ አሰሳ ማካሔድ የሚቻለው እንዴት ነው?** በሚለው ቀጣይ ክፍል ተመልክቷል።

**ደረጃ 2**፤ ![](/sbox/screen/recuva-en/18.png) የሚለውን ማዘዣ **መንካት/ክሊክ**፤ ተከትሎ ከታች የሚታየው የጠፋብንን ፋይል አይነት መምረጫ ገጽ ይከፈታል። 

![](/sbox/screen/recuva-en/19.png)

*ስእል 2፤ የሬኩቫ መርጃ የፋይል አይነት ገጽ*

ይህ ሬኩቫ መርጃ የፋይል አይነቶች *Recuva Wizard File type* የተለያዩ አይነቶችን ያሳየናል። በእያንዳንዱ ምርጫ አንጻር ምን አይነት ፋይሎች እንደሚታሰሱም ይነግረናል።

**ደረጃ 3**፤ *በስእል 2* ውስጥ ከተዘረዘሩት ምርጫዎች መካከል *Other* የሚለውን መምረጥ፤ ከዚያም ይህንን ![](/sbox/screen/recuva-en/18.png) ማዘዣ **በመንካት/ክሊክ** ከታች በስእሉ የሚታየውን ገጽ መክፈት።


![](/sbox/screen/recuva-en/20.png) 

*ስእል 3፤ የሬኩቫ የፋይል አድራሻ መጠቆሚያ ገጽ (File Location screen)* 

 **ማስታወሻ**፤ የሬኩቫ የፋይል አድራሻ መጠቆሚያ ገጽ (*Recuva Wizard File Location*) ሲከፈት ምንጊዜም ተመርጦ የምንመለከተው *I'm not sure* የሚለው አማራጭ ነው። ይህ አማራጭ አሰሳው በሁሉም ድራይቮች እና ተነቀሳቃሽ የመረጃ ማጠራቀሚያዎች ሁሉ (ከሲዲ፣ ዲቪዲ እና ኦፕቲካል ሚዲያ በስተቀር) እንዲካሔድ ያደርገዋል። የአሰሳ ስፍራው ስለሚሰፋም ውጤቱን ለማወቅ በአንጻራዊነት ረዘም ያለ ጊዜ ሊፈጅ ይችላል።

በ**ዊንዶውስ** ኦፐሬቲንግ ሲስትም ፋይሎች ቶሎ ቶሎ *ከሪሳይክል ቢን (Recycle Bin)* እንዲደመሰሱ ይደረጋል። ይህም ስሱ ወይም የግል መረጃዎች በስሕተት እንዳያደመሰሱ ለመከላከል ነው።

**ደረጃ 4**፤ ከላይ በ*ስእል 3* እንደሚታየው *In the Recycle Bin* የሚለውን ምርጫ **መምረጥ**፤ አስከትሎ “ቀጥል” የሚለውን ይህንን ![](/sbox/screen/recuva-en/18.png)  ማዘዣ **መንካት/ክሊክ**፤


![](/sbox/screen/recuva-en/21.png) 

*ስእል 4፤ Thank you, Recuva is now ready to search for your files (ሬኩቫ አሰሳውን ሊጀምር ነው!)*


**ማስታወሻ**፤ ለዚህ ልምምድ *Deep Scan* የሚለውን ምርጫ አለመምረጥ። ይህ የአሰሳ ዘዴ  **3.3 በሬኩቫ ጥልቅ አሰሳ (Deep Scan) የሚደረገው እንዴት ነው?** በሚል ርእስ በዚሁ ክፍል ተዳሷል።

**ደረጃ 5**፤ የተደመሰሱ ፋይሎችን የማከሙን (recovering) ሥራ ለማስጀመር ይህንን ![](/sbox/screen/recuva-en/22.png) ማዘዣ **መንካት/ክሊክ**።

በፋይል ሕክምናው ሒደት ሁለት የሒደት ደረጃ ማሳያዎች በተከታታይ ይከፈታሉ። *Scanning the drive for deleted files* የሚለው አመልካች የተደመሰሱትን (deleted) ፋይሎች ይዘረዝራቸዋል። *Analyzing the file contents* የሚለው አመልካች ደግሞ የተደመሰሱትን ፋይሎች በአይነታቸው እና በትንሣኤ ተስፋቸው (recoverability) መጠን/እድል በመለየት በቡድን በቡድን ያስቀምጣቸዋል። ሁለቱም አመልካቾች አሰሳው የሚወስደውን ጊዜ እና አጠቃላይ ትንተናውን አያይዘው ያሳያሉ። የ*ፒሪፎርም ሬኩቫ (Piriform Recuva)* የተጠቃሚዎች ዋና ማዘዣችን የሚከተለውን ስእል ይመስላል።  

 
![](/sbox/screen/recuva-en/23.png)


*ስእል 5፤ የፒሪፎርም ሬኩቫ (Piriform Recuva) የተጠቃሚዎች ዋና ማዘዣ የተደመሰሱ ፋይሎችን ሲያሳይ*


*ፒሪፎርም ሬኩቫ (Piriform Recuva)*  የተጠቃሚዎች ዋና ማዘዣ ስለተደመሰሱት ስለእያንዳንዳቸው ፋይሎች በስድስት አምድ የተከፋፈለ መረጃ ይሰጣል። የእያንዳንዱ አምድ ምንነት ከዚህ በታች ተብራርቷል፤ 

**Filename**፦  የተደመሰሰውን (deleted) ፋይል ስም እና የፋይል ቅጥያ (file extension) ያሳያል። ፋይሎቹን በእንግሊዝኛው የፊደል ተራ በስማቸው ቅደም ተከተል እንዲደረደሩ ለማድረግ *Filename* የሚለውን **መንካት/ክሊክ**።

**Path**፦ የተደመሰሰው (deleted) ፋይል የት እንደተገኘ ያሳያል። በዚህ ምሳሌ ቀደም ሲል እንደጠቀስነው *In the Recycle Bin* የሚለው አማራጭ እንዲሠራ ተደርጓል (enabled)፤ ስለዚህም የተደመሰሱት ፋይሎች መገኛ አድራሻ (file path) *C:RECYCLER* የሚል ይሆናል። በአንድ ዳይሬክተሪ ወይም የፋይል መገኛ አድራሻ የሚገኙ ፋይሎችን ዝርዝር ለመመልከት *Path* የሚለውን ርእስ **መንካት/ክሊክ**።

**Last modified**፦ ይህ አምድ ፋይሉ ከመደምሰሱ በፊት ለመጨረሻ ጊዜ የተስተካከለበተን ጊዜ ያሳያል። ይህ መረጃ ወደ ነበረበት እንዲመለስ ወይም ትንሳኤ እንዲያገኝ የምንፈልገውን ፋይል ለመለየት ያግዘናል። የተደመሰሱትን ፋይሎች በዚህ በተሻሻሉበት ጊዜ ቅደም ተከተል (ከቅርብ ወደ ቆየው ወይም በተቃራኒው ) ተዘርዝረው መመልከት ከፈለግን *Last modified* የሚለውን ይህን ርእስ **መንካት/ክሊክ** ነው። 

**Size**፦ የፋይሉን መጠን (size) ያሳያል። የተደመሰሱን ፋይሎች በመጠናቸው (ከትልቁ ወደ ትንሹ ወይም በተቃራኒው) ዘርዝሮ ያሳየናል።

**Status**፦ ይህ አምድ ፋይሉ ቀድሞ ወደ ነበረበት ለመመለስ ወይም ለትንሳኤ ያለውን እድል *በስእል 6* በጠቀስነው ምልክት አማካይነት ያሳየናል። *Status* የሚለውን አምድ **በመንካት/ክሊክ** የተደመሰሱትን ፋይሎች በትንሳኤ እድላቸው በሦስት ዋና ምድቦች ተከፍለው ተዘርዝረው እንመለከታቸዋለን። ምድቡ *Excellent* (በጥሩ ይዞታ ላይ ያለ) እስከ *Unrecoverable* (ተመልሶ ሊገኝ የማይችል) የሚሉትን ያጠቃልላል።

**Comment**፦ አንድ ፋይል ተመልሶ ሊገኝ የሚችል ወይም የማይችል የሆነበትን ምክንያት ያብራራልናል። ፋይሉ በ**Windows Master File Table** ምን ያህል ተደርቦ እንደተጻፈበት (overwritten) ይኸው አምድ ያሳየናል። ስለዚህ አንድ ፋይል ወይም የፋይሎች ስብስብ ምን ያህል ተደርቦ እንደተጻፈበት ለመመልከት ከፈለግን *Comment* የሚለውን አምድ **መንካት/ክሊክ** ነው።

እያንዳንዱ ፋይል ከባለቀለም የሒደት ማሳያ ጋራ የተያያዘ ነው፤ ይህም ፋይሉ ወደ ነበረበት የመመለስ እድሉን መጠን ያሳያል። 

![](/sbox/screen/recuva-en/24.png)


*ስእል 6፤ የፋይል ሒደት ማሳያ**

እያንዳንዱ የሒደት ደረጃ ከዚህ በታች ተብራርቷል፤

-  **አረንጓዴ**፦ ወደ ነበረበት የመመለስ (የትንሳኤ) እድሉ ከፍተኛ ነው።
- **ብርቱካንማ**፦ ወደ ነበረበት የመመለስ (የትንሳኤ) እድሉ ተስፋ ሰጪ ነው።
- **ቀይ**፦ ወደ ነበረበት የመመለስ (የትንሳኤ) እድሉ በጣም ዝቅተኛ ነው።


<a name="3.2"></a>
### 3.2 ያለ ሬኩቫ መርጃ (Recuva Wizard) አሰሳ ማካሔድ የሚቻለው እንዴት ነው? ###

**የሬኩቫ**ን የተጠቃሚዎች ዋና ማዘዣ በቀጥታ ለመክፈት፣ (ማለትም የሬኩቫ መርጃን (*Recuva Wizard*) አንጠቀምም ማለት ነው)፣ የሚከተሉትን ደረጃዎች መከተል ያስፈልጋል። 

**ደረጃ 1**፤ በ*ስእል 1* የሚታየውን ለመክፈት ይህንን ![](/sbox/screen/recuva-en/15.png)  የሬኩቫ መለያ አርማ **መንካት/ክሊክ** ወይም የሚከተለውን መንገድ መከተል **Start > Programs > Recuva > Recuva**።

**ደረጃ 2**፤ በቅድሚያ *Do not show this Wizard on startup* የሚለውን **መምረጥ (Check)**፤ ከዚያም  ይህንን ![](/sbox/screen/recuva-en/50.png) ማዘዣ **በመንካት/ክሊክ** ከታች የሚታየውን የመሰለ ገጽ መክፈት፤


![](/sbox/screen/recuva-en/51.png)

*ስእል 7፤ የሬኩቫ የተጠቃሚዎች ዋና መዘዣ*

የ*ፒሪፎርም ሬኩቫ (Piriform Recuva)* የተጠቃሚዎች ዋና ማዘዣ (user interface) በስተግራ የውጤት መግለጫው  ይገኛል፤ *Preview* (አጭር ማሳያ)፣ *Info* እና *Header* የተባሉትን ንኡስ ገበታዎች ደግሞ በስተቀኝ ይታያሉ። ማዘዣው *ከሬኩቫ መረጃ (Recuva Wizard)* ጋራ ተመሳሳይ በሆነ መንገድ የተለያዩ የአሰሳ አማራጮችን ያቀርብልናል። 

**ደረጃ 3**፤ ቁልቁል ተዘርጊ ዝርዝሩን (drop-down list) **መንካት/ክሊክ**፣ ከዚያም እንዲታሰስ የምንፈልገውን ክፍል (drive) **መምረጥ** ፤ በዚህ ምሳሌ የተወሰደውና ብዙ ጊዜ በራሱ ተመርጦ የምናገኘው *Local Disk (C:)* የሚለው ነው፤

    
![](/sbox/screen/recuva-en/52.png)

*ስእል 8፤ የሐርድ ድራይቭ  ቁልቁል ተዘርጊ ዝርዝር (drop-down list)*

የ*Filename or path (የፋይል ስም ወይም መንገድ)* ቁልቁል ተዘርጊ ዝርዝር የምንፈልገውን ዝርዝር አይነት እንድንመርጥ ያደርገናል። ይህ አሠራር በመጠኑ ቢሆንም *በስእል 2* ከተመለከተው *Recuva Wizard File type* (የሬኩቫ መርጃ የፋይል ታይፕ) ጋራ ይመሳሰላል።
   
![](/sbox/screen/recuva-en/53.png)

*ስእል 9፤ የፋይል ስም ወይም መንገድ ቁልቁል ተዘርጊ ዝርዝር*


*Filename or path (የፋይል ስም ወይም መንገድ)* የቴክስት ሳጥን እና የቁልቁል ተዘርጊ ዝርዝር ድምር ነው። ሁለት ዋና ጥቅሞች አሉት። ነጠላ ፋይሎችን በቀጥታ ለማሰስ (search) ያስችላል፤ እንዲሁም የተደመሰሱ ፋይሎችን በፋይል አይነታቸው ለመለየት ይረዳል። 

በሌላ አማራጭ፣ *Filename or path* (የፋይል ስም ወይም መንገድ) ፋይሎችን በአይነታቸው ለመፈለግ ወይም ሁሉም አይነት የተደመሰሱ ፋይሎች ዝርዝር ውጤትን በየአይነቱ ለመለየት ያስችላል።

ስሙ በሙሉ ወይም በከፊል የሚታወቅ ፋይልን ለማሰስ የሚከተለውን ደረጃ መከተል ይገባል።


**ደረጃ 1**፤ መልሶ ለማግኘት የምንፈልገውን ፋይል ስም (ስሙ ሙሉም ይሁን ከፊል) በምስሉ እንደሚታየው **ማስገባት/መጻፍ** (በዚህ ምሳሌ የሚታሰሰው ፋይል *triangle.png* የሚባል ነው።)

![](/sbox/screen/recuva-en/54.png)

*ስእል 10፤ የፋይል ስም ወይም መንገድ ቁልቁል ተዘርጊ ዝርዝር (drop-down list) “triangle.png” የሚባለውን ፋይል እንዲፈልግ ተሰጥቶት*

**ጥቆም**፤ የሰጠነውን *የፋይል ስም ወይም መንገድ (File name and path)* ለመቀየር ከፈለግን ይህን ![](/sbox/screen/recuva-en/55.png) ማዘዣ **መንካት/ክሊክ**

**ደረጃ 2**፤ በሰጠነው የፋይል ስም ወይም መንገድ መሠረት ፋይል አሰሳ እንዲጀመር ለማድረግ ይህንን  ![](/sbox/screen/recuva-en/56.png) ማዘዣ **መንካት/ክሊክ**። ወዲያውኑ ከታች በስእሉ የሚታየውን ገጽ ይከፈታል፤

![](/sbox/screen/recuva-en/57.png)  

*ስእል 11፤ የሬኩቫ የተጠቃሚዎች ማዘዣ triangle.png የሚለውን ፋይል በቅንጭብ ማሳይ እንዳቀረበው*


<a name="3.3"></a>
#### 3.3 በሬኩቫ ጥልቅ አሰሳ (Deep Scan) የሚደረገው እንዴት ነው? ####

*Enable Deep Scan* የሚለው አማራጭ ጥልቅ አሰሳ ለማድረግ ያስችልናል። ይህ የአሰሳ አይነት እንደኮምፒውተራችን ፍጥነት እና እንደፋይሎቻችን ብዛት በአንጻራዊነት ረዘም ያለ ጊዜ ሊወስድ ይችላል። ይህ ጥልቅ አሰሳ ቀደም ሲል ባየነው የአሳሰ መንገድ ሊገኙ ያልቻሉ የምንፈልጋቸውን ፋይሎች ለማግኘትና ወደነበሩበት ለመመለስ  የተመረጠ ነው። ምንም እንኳን አሰሳው ምናልባት ሰዓታትን ሊወስድ የሚችል ቢሆንም የምንፈልጋቸው ፋይሎች አግንነት ወደ ነበሩበት ለመለስ (ለማስነሳት) ያለንን እድል ከፍ ያደርገዋል። 

**የሬኩቫ** የ*Deep Scan* (የጥልቅ አሰሳ) አማራጭ *Recuva Wizard* (በሬኩቫ መርጃ) የሚታየውን *Enable Deep Scan* የሚለውን መምረጫ በመምረጥ  እንዲሠራ ወይም ለአገልግሎት ዝግጁ እንዲሆን ማድረግ ይቻላል። (*ስእል 4* መመልከት)። 

**ደረጃ 1**፤ አማራጮች የሚቀርቡበትን የ*Options* ገጽ ለመክፈት  ይህንን ![](/sbox/screen/recuva-en/70.png) ማዘዣ **መንካት/ክሊክ**፤ ከዚያም *Actions* የሚለውን ንኡስ ክፍል **መንካት/ክሊክ**፤

![](/sbox/screen/recuva-en/73.png)

*ስእል 12፤ በ Options ገጽ የ Actions ኪስ ተከፍቶ*

  
**ደረጃ 2**፤ ከተዘረዘሩት የአሰሳ አይነት አማራጮች ውስጥ *Deep Scan* *(increases scan time)* የሚለውን **መምረጥ**፤ ከዚያም ምርጫችንን ለማረጋገጥ ![](/sbox/screen/recuva-en/72.png) የሚለውን **መንካት/ክሊክ**።

**ደረጃ 3**፤ የተደመሰሱትን ፋይሎች *በጥልቅ አሰሳ (Deep Scan)* ለማግኘት ሒደቱን ለማስጀመር ይህንን  ![](/sbox/screen/recuva-en/74.png) ማዘዣ **መንካት/ክሊክ**።  ቀደም ሲል እንደተጠቀሰው ጥልቅ አሰሳ የሚወስደው ጊዜ ረዘም ያለ ሊሆን ይችላል።

![](/sbox/screen/recuva-en/78.png)

**ስእል 13፤ ማሰሻው አሰሳው ሊወስድ የሚችልውን ግምታዊ የጊዜ ርዝመት ያሳያል*


<a name="3.4"></a>
### 3.4 “Options Screen”ን (የአማራጮች ገጽን) ማወቅ ### 

በዚህ ንኡስ ክፍል *Options* በሚባለው ገጽ ፋይሎችን ወደ ነበሩበት ለመለስ እና ስሱ መረጃዎችን ለማጥፋት በላያቸው ላይ ደርቦ ለመጻፍ (overwrite) የሚያስችሉ አማራጮችን በትክክል ማወቅና መጠቀምን እንማራለን። አሠራሩን ለመወሰን የሚከተሉትን ደረጃዎች መከተል ይመረጣል። 

**ደረጃ 1**፤ ከታች በስእሉ የሚታየውን ገጽ ለመክፈት ይህንን ![](/sbox/screen/recuva-en/70.png) አማራጭ **መንካት/ክሊክ**

![](/sbox/screen/recuva-en/71.png)

*ስእል 14፤ የ Options ገጽ አጠቃላይ አወራሮችን ለመምረጥ የሚያስችለው General የሚባለው ንኡስ መስኮት*


*Options* የሚባለው ገጽ ሦስት ክፍሎች አሉት፤ እነርሱም *General* ፣ *Actions* እና *About* ናቸው። 

*General* የሚለው ንኡስ ገጽ ወይም ኪስ የተለያዩ መሠረታዊ የአሠራር ምርጫዎችን እንድናደርግ  ያስችለናል። ለምሳሌ ሬኩቫ የሚሠራበትን ቋንቋ፣ ውጡቶችን የምናይበትን መንገድ (*View mode*) እና የሬኩቫ መርጃ (*Recuva Wizard*) እንዲሠራ ወይም እንዳይሠራ የምንመርጠው በዚሁ ክፍል ነው። **ሬኩቫ** በ37 ቋንቋዎች ይሠራል።)

![](/sbox/screen/recuva-en/76.png)

*ስእል 15፤ ውጤቶችን የምናይበትን ገጽታ የምንመርጥበት “View mode” አማራጮች*


**View Mode**፦ የተደመሰሱትን (deleted) ፋይሎች በገጹ ላይ የምናይበትን ገጽታ እንድንመርጥ ይስችለናል። በ*ፒሪፎርም ሬኩቫ (Piriform Recuva)* ውስጥ ያለን ፋይል **በቀኝ ንኬት** (right click) በመንካት በማንኛውም ጊዜ መምረጫውን ልንከፍተው እንችላለን።

- **List**፡- የተደመሰሱትን ፋይሎች  *በስእል 5* እንደሚታየው በመደበኛ ዝርዝር መልክ ያሳየናል። 
- **Tree**፡- የተደመሰሱትን ፋይሎች የዳይሬክተሪ አድራሻ (directory path)  ሊሰፋና ሊጠብ በሚችል የቅደም ተከተል ሐረግ (expandable tree) መልክ ያሳየናል።
- **Thumbnails**፦ የሚቻል ሲሆን የተደመሰሱትን ፋይሎች በስእል ወይም ምስል መልክ ያሳያል። 

*Advanced* የሚባለው *General* ገጽ ንኡስ ክፍል ፈጽሞ እንዲጠፉ በምንፈልጋቸው ስሱ መረጃዎች ላይ ምን ያህል ጊዜ ተደርቦ እንዲጻፍባቸው (overwritten) ለመወሰን ያስችለናል። ይህም እነዚህ መረጃዎች በሌላ ወገን ወደ ነበሩበት እንዳይመለሱና እናዳይገኙ (recovery) ለማድረግ ይረዳናል። 

የ*Secure overwriting* ቁልቁል  ተዘርጊ ዝርዝር በተደመሰሱ መረጃዎች ላይ ደርቦ ለመጻፍ የሚያገለግሉ አራት አማራጮን ያሳያል። መደበኛው ወይም በራሱ ተመርጦ የምናገኘው የመጀመሪያው አማራጭ *Simple Overwrite* *(1 pass)* ይባላል፤ *በስእል 14* የሚታየውን ይመስላል።  *1 pass* ፈጽሞ እንዲጠፋና ድጋሚ እንዳይነበብ ለማድረግ በፈለግነው ሰነድ፣ ፋይል ወይም ፎልደር ላይ ለምን ያህል ጊዜ ተደርቦ እንደሚጻፍበት ይጠቁማል። 

**ደረጃ 2**፤ ከታች እንደሚታየው *DOD 5220.22-M (3 passes)* የሚለውን **መምረጥ**

![](/sbox/screen/recuva-en/77.png)

*ስእል 16፤ በደርቦ መጻፊያ ዝርዝር ‘DOD 5220.22-M (3 passes)’ አማራጭ ተመርጦ*

አንድን ሰነድ፣ ፋይል ወይም ማህደር (ፎልደር) በውጤታማ መልኩ እንዳይነበብ አድርጎ በላዩ ላይ ደርቦ በመጻፍ የያዘውን መረጃ እንዳይነበብ ለማድረግ ምናልባት “ነጠላ ድረባ” (single pass) ማለትም አንድ ጊዜ ደርቦ መጻፍ በቂ ሊሆን ይችላል። ሆኖም አስፈላጊው ችሎታና ሀብት ያላቸው ወገኖች በዚህ ቀለል ባለ ደረጃ የተሰረዙ መረጃዎችን መልሰው ማግኘት ይችላሉ። ከዚህ አኳያ ሦስት ድረባ (Three passes) ማለትም ሦስት ጊዜ ደርቦ መጻፍ በአስተማማኝነቱም ሆነ ድረባው ከሚወስደው ጊዜ አኳያ ውጤታማ ነው። በዚህ ደረጃ የሚደረገው ድረባ ሰነዱን (ዶክመንቱን)፣ ፋይሉን ወይም ፎልደሩን መልሶ ማግኘት እጅግ አስቸጋሪ ወይም የማይቻል ሊያደርገው ይችላል። 

**ደረጃ 3**፤  በ*General* ንኡስ የምርጫዎች ክፍል የመረጥናቸውን እነዚህን የአሠራር ሁኔታዎች ለማኖር (save) ይህንን  ![](/sbox/screen/recuva-en/72.png) ማረጋገጫ **መንካት/ክሊክ**፤

![](/sbox/screen/recuva-en/75.png) 

*ስእል 17፤ የOptions ገጽ Actions የተባለ ንኡስ ገጽ*


- **Show files found in hidden system directories**፦ ይህ አማራጭ በተሰወሩ ሲስተም ዳይሬክተሪዎች ውስጥ የሚገኙ ፋይሎችን ያሳየናል።

- **Show zero-byte files**፦ በጣም ጥቂት ይዘት (content) ያላቸው ወይም ጭራሹን ባዶ የሆኑ እና መልሰው ሊገኙ የማይችሉ (irrecoverable) ፋይሎቻችንን ለማየት ይጠቅመናል። 

- **Show securely deleted files**፦ በአስተማማኝ መልኩ የተደመሰሱ (securely deleted) ፋይሎችን በውጤት ማቅረቢያው ሰሌዳ ላይ ያሳያል።
 
**ማስታወሻ**፦ **CCleaner (ሲክሊነርን)** ወይም ተመሳሳዩን ፕሮግራም የምንጠቀም ከሆነ በአስተማማኝ መልኩ የደመሰሰውን ፋይል ስም እንዲህ በሚል ይቀይረዋል *ZZZZZZZ.ZZZ*፤ ይህንንም የሚያደርገው ጥበቃውን የበለጠ አስተማማኝ ለማድረግ ነው።

- **Deep Scan**፦ በአንድ ድራይቭ ውስጥ የሚገኙ የተደመሰሱ ዶክመንቶችን ወይም ፋይሎችን ከሥሩ በጥልቀት ለማሰስ ያስችላል። በሌላ ዘዴዎች ባደረግነው አሰሳ ያላገኘነውን ፋይል ለማግኘት *Deep Scan (ጥልቅ አሰሳ)* ማድረግ የተሻለ ውጤት ሊያስገኝ ይችላል። ይህ ጥልቅ አሰሳ ከሌላው የረዘመ ጊዜ አይወስድም። **3.3 በሬኩቫ ጥልቅ አሰሳ (Deep Scan) የሚደረገው እንዴት ነው?**  በሚል ርእስ የቀረበውን ክፍል መልሶ መመልከት ይጠቅማል። 

- **Scan for non-deleted files (for recovery from damaged or reformatted disks)**፦ ፋይሎችን አካላዊ ጉዳት ወይም ከሶፍትዌር ጋራ የተያያዘ ችግር ከደረሰበት ማስቀመጫ (disks) ውስጥ ፈልጎ ለማግኘትና ቀድሞ ወደነበሩበት ሁኔታ ለመመለስ (recover) የሚረዳ አማራጭ ነው። 

*About* የሚባለው ንኡስ ክፍል የምንጠቀምበትን የሬኩቫ አይነቴ (version) የምናገኝበት ነው፤ የፒሪፎርምን (Piriform) ድረ ገጽም በዚሁ በኩል መክፈት እንችላለን። 

እስካሁን የተለያዩ አይነት አሰሳዎችን ለማድረግ የምንችልበትን መንገድ ተመልክተናል። በ*Options* ገጽ ስር የሚገኙትን *General* እና *Actions* በሚባሉት ንኡስ ገጾች (tabs) ያሉትን አማራጮችና ትርጉማቸውንም ተገንዝበናል። ቀጥሎ በአሰሳው የተገኙትን ፋይሎች ወደ ነበሩበት ስለመመለስ እና በስሱ መረጃዎች ላይ ደርቦ ስለመጻፍ ዘዴዎች ለመመልከት ዝግጁ ነን ማለት ነው። ይህም በቀጣዩ ክፍል [**4.0 የተደመሰሰ ፋይልን ወደነበረበት መመለስ**](/am/recuva_recover#4.0) ቀርቧል።



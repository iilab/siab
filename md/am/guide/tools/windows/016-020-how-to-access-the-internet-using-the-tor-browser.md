

---

lang: am
community: guide
type: tools
legacy: True
child: True
os: windows
weight: 2
depth: 3
title: How to access the Internet using the Tor Browser

---

በዚህ ገጽ የሚዳሰሱ ርእሰ ጉዳዮች

- [**3.0 የቶር ኔትወርክ አጠቃቀም**](#3.0)
- [**3.1 ከቶር ኔትወርክ ጋራ መገናኘት**](#3.1)
- [**3.2 ከቶር ጋራ የፈጠርነውን ግንኙነት መፈተሽ**](#3.2)
- [**3.3 በቶር በኩል ኢንተርኔትን ማሰስ**](#3.3)
- [**3.3.1 ሞዚላ ፋየርፎክስ ከቶር ጋራ ተጣምሮ እንዲሠራ ማድረግ**](#3.3.1)
- [**3.3.2 ኢንተርኔት ኤክስፕሎረር ከቶር ጋራ ተጣምሮ እንዲሠራ ማድረግ**](#3.3.2)

-------

<a name="3.0"></a>
## 3.0 በቶር ኔትወርክ ከኢንተርኔት ጋራ መገናኘት ## 

ማንነታችንን ሰውረን የኢነትርኔት ግንኙነት ለመፍጠር በቅድሚያ **የቶር ማሰሻ (Browser)** ፕሮግራምን ሥራ ማስጀመር ይኖርብናል። ይህም በቅድሚያ **ከቶር** ኔትወርክ ጋራ ያገናኘናል። ኮምፒውተራችን **ከቶር** ኔትወርክ ጋራ ግንኙነት ከፈጠረ በኋላ **የቶር ማሰሻ (Browser)** በራሱ **በቶር ማሰሻ እስር (Tor Browser Bundle)** ውስጥ የሚገኘውን **የፋየርፎክስ ፖርቴብል** በቀጥታ ይከፍተዋል።

**ማስታወሻ**፦ ማንነትን በመሰወር እና በግንኙነታችን ፍጥነት መካከል አንዱን መምረጥ ሊያስፈልገን ይችላል። ምክንያቱም **ቶር** ማንነታችንን ለመሰወር ቢያስችለንም ፍጥነቱ ግን በኮምፒውተራችን በሌሎች ማሰሻዎች (browser) ከምናገኘው የዘገየ መሆኑ ስለማይቀር ነው። **ቶር** በኢንተርኔት የምናቀርባቸውን ጥያቄዎች  (ትራፊክ) በቅድሚያ በተለያዩ የዓለም ክፍሎች ወደሚገኙ የበጎ ፈቃደኞች ኮምፒውተር ይለከዋል። ይህን የሚያደርገውም የተጠቃሚዎችን ግንኙነት ምሥጢራዊነት እና ደኅንነት ለመጠበቅ ነው።


<a name="3.1"></a>
## 3.1 ከቶር ኔትወርክ ጋራ መናኘት ## 

**ከቶር** ኔትወርክ ጋራ ለመገናኘት የሚከተሉትን ደረጃዎች መከተል ይገባናል።

**ደረጃ 1**፦ ወደ *Tor Browser* ማህደር/ፎልደር በመሔድ  ይህንን ![](/sbox/screen/tor-en/30.png) መግቢያ  **በእጥፍ-ንኬት** መክፈት፤  ቀጣዩ መስኮት ይታያል

![](/sbox/screen/tor-en/24.png)

*ስእል 1፤ የቪዳሊያ መቆጣጠሪያ (Vidalia Control Panel) ከቶር ኔትወርክ ጋራ ግንኙነት በመፍጠር ላይ ሳለ*


*የቪዳሊያ መቆጣጠሪያ (Vidalia Control Panel)* **ከቶር** ጋራ ግንኙነት በመፍጠር ላይ ሳለ ይህ ![](/sbox/screen/tor-en/31.png) ቢጫ ሽንኩርት የሚመስል ምልክት በኮምፒውተራችን ግርጌ በስተቀኝ በሚገኘው ሲስተም ትሬይ ላይ ይታያል። ኮምፒውተራችን **ከቶር** ኔትወርክ ጋራ መገናኘቱ ሲረጋገጥ ቢጫው ምልክት እዚህ እንደሚታየው ![](/sbox/screen/tor-en/32.png) ወደ አረንጓዴ ይለወጣል።

**ማስታወሻ**፦ *የቪዳሊያ መቆጣጠሪያውን (Vidalia Control Panel)* በጥሩ ሁኔታ ስለመጠቀም ተጨማሪ መረጃ ለማግኘት [**የቪዳሊያን መቆጣጠሪያ ማማ መመልከት እና ማስተካከል (Configure)**](/am/tor_vidaliacontrol) የሚለውን ገጽ መመልከት ይጠቅማል።

ከጥቂት ሰከንዶች በኋላ **የቶር ማሰሻ** ከታች በስእሉ እንደሚታየው **የሞዚላ ፋየርፎክስ** ማሰሻውን በመክፈት ከቶር ጋራ መገናኘታችንን የሚያረጋግጥ መልእክት ያሳየናል።

![](/sbox/screen/tor-en/33.png)

*ስእል 2፤ ሞዚላ ፋየርፎክስ “Are you using Tor?” በሚል ክፍል ከቶር ጋራ መገናኘታችንን ያረጋግጥልናል*


**የቶር ማሰሻ (ብራውዘር)** ፕሮግራምን በከፈትን ቁጥር አስከትሎ *የቪዳሊያ መቆጣጠሪያውን (Vidalia Control Panel)* በቀጥታ ይከፍትልናል (*ስእል 1*)፤ ቀጥሎም ይህ የቶር ድረ ገጽ [**https://check.torproject.org/**](https://check.torproject.org/) ይከፈታል (*ስእል 2*)።  **የቶርበተን (Torbutton)** ተጨማሪ አገልግሎት (add-on) በገጹ ግርጌ ይታያል፤ በዚህ ስእል እንደሚታየው  ![](/sbox/screen/tor-en/34.png) 


**ማስታወሻ**፦ **የቶር ማሰሻን** ከመክፈታችን በፊት ሌላ **የሞዚላ  ፋየርፎክስ** ከፍተን ከሆነ **ቶርበተን (Torbutton)**  አዲስ በተከፈተው ማሰሻ መስኮት አግልግሎት እንዳይሰጥ ተሰንክሎ (disabled) ይታያል፤ እዚህ እንደሚታየው ![](/sbox/screen/tor-en/35.png)

**የቶርበተን** አገልግሎት **ፋየርፎክስ** **ከቶር** ጋራ በትክክል እንዲገናኝ ማድረግ ነው። አገልግሎቱን ለማስጀመርም (enable) ሆነ ለመሰንከል (disable) ስንፈልግ **ቶርበተን (Torbutton)** የሚለውን ምልክት **መንካት/ክሊክ** እንችላለን።

ሆኖም **ከቶር** ኔትወርክ ጋራ ካልተገናኘን  **የቶርበተን (Torbutton)** ምልክቱ ከታች በስእሉ እንደሚታየው ተሰንክሎ (disabled) ይታያል።

![](/sbox/screen/tor-en/36.png)

*ስእል 3፤ ሞዚላ ፋየርፎክስ ከቶር ጋራ ግንኙነት አለመጀመራችንን የሚገልጽበት መልእክት (Sorry. You are not using Tor)*

*ስእል 3* እንደሚያሳየው **ቶርበተን** ተሰንክሎ ይታያል፤ ድረ ገጹም ባዶ ሆኖ ይታያል። ለተጨማሪ ማብራሪያ [**4.0 የቪዳሊያ መቆጣጠሪያ አጠቃቀም**](/tor_troubleshooting) የሚለውን ክፍል ማንበብ።


<a name="3.2"></a>
## 3.2 ከቶር ጋራ የፈጠርነውን ግንኙነት መፈተሽ ##

**ከቶር** ጋራ የፈጠርነውን ግንኙነት በራሳችን ለማረጋገጥ የሚከተሉትን ደረጃዎች መከተል እንችላለን።

**ደረጃ 1**፦ ይህንን የቶር ማረጋገጫ ድረ ገጽ  [**https://check.torproject.org/**](https://check.torproject.org/) **መክፈት**። ድረ ገጹ **ከቶር** ኔትወርክ ጋራ በትክክል መገናኘታችንን ወይም አለመገናኘታችንን ያረጋግጥልናል።

የመካነ ድር ማሳሻችን **በቶር** ኔትወርክ ከኢንተርኔት ጋራ ከተገናኘ ባለንበት አገር እንዳይታዩ የታገዱ ድረ ገጾችን ጭምር መክፈት  ያስችለናል፤ በተጨማሪም በኢንተርኔት የምናደርገው እንቅስቃሴ ምሥጢራዊነት የተጠበቀ ይሆናል። አንዳንድ ጊዜ **www.google.com** እና መሰል ድረ ገጾች ያለንበትን አገር ለውጠው ሲያሳዩ ታዝበን ይሆናል። **ቶር** ስንጠቀም ይህ መደበኛ አሠራር ነው፤ ማለትም ያለንበት ትክክለኛ አገርና ቦታ አይታይም። 


<a name="3.3"></a>
## 3.3 በቶር በኩል ኢንተርኔትን ማሰስ ##

**የቶር** ኔትወርክን በመጠቀም **በፋየርፎክስ** በቀጥታ ድረ ገጾችን ማሰስ መጀመር ብንችልም **የፋየርፎክስን**  አገልግሎት የበለጠ ውጤታማ በማድረግ የኦንላይን ደኅንነታችንን እና ምሥጢራዊነት ለማረጋገጥ ተከታዩን ክፍል በቅድሚያ ማንበብ ይጠቅማል።


<a name="3.3.1"></a>
### 3.3.1 ሞዚላ ፋየርፎክስ ከቶር ጋራ ተጣምሮ እንዲሠራ ማድረግ ### 

**ቶርበተን (Torbutton)** **የሞዚላ ፋየርፎክስን** አገልግሎት ለማሻሻል የተዘጋጀ ቅጥያ (add-on or extension) ፕሮግራም ነው። ፕሮግራሙ ማንነታችንን ለመደበቅ እና የግንኙነታችንን ምሥጢራዊነት ለማረጋገጥ ይቻል ዘንድ **ከሞዚላ ፋየርፎክስ** ጋራ ተያይዘው የሚመጡ የደኅንነት ስጋቶችን ለማስወገድ ታስቦ የተዘጋጀ ነው።   
 
**ማስታወሻ**፦ አደገኛ ድረ ገጾች ወይም **የቶር** ሰርቨር ራሱ ስለኢንተርኔት አድራሻችን እና ኦንላይን ስለምናደርገው እንቅስቃሴ ለሦስተኛ ወገን መረጃ አሳልፈው ሊሰጡብን ይችሉ ያሆናል፤ ቶርን እየተጠቀምን ጭምር ማለት ነው። ይሁን እንጂ **የቶርበተን** መደበኛ አሠራር በራሱ  በአንጻራዊነት አስተማማኝ ነው ማለት እንችላለን።  ነገር ግን የኦንላይን ደኅንነታችንን እና ምሥጢራዊነታችንን ለማረጋገጥ በማስከተል የተዘረዘሩቱን ማሻሻያዎች እንድናደርግ በጥብቅ እንመከራለን። 

**ማስታወሻ**፦ ከማሰሻዎች (browser) ጋራ የተያያዘ በቂ እውቀት ያላቸው ተጠቃሚዎች አሠራሩን የበለጠ ማሻሻል ይችላሉ። 


*Torbutton Preferences* የሚባለው የቶርበተን አገልግሎት መቆጣጠሪያ መስኮት ሦስት አማራጭ ክፍሎች (ኪሶች/ታብ) አሉት። እነርሱም፦ 

- የ**Proxy Settings** ኪስ (tab) 
- የ**Security Settings** ኪስ (tab)
- የ**Display Settings** ኪስ (tab)

***ቶርበተን** በአገልግሎት ላይ ሆነም አልሆነ ማቆጣጠሪያውን የ*Torbutton Preferences* መስኮት መክፈት እንችላለን። የቶርበተን መቆጣጠሪያውን (*Torbutton Preferences*) ለመክፈት የሚከተሉትን ደረጃዎች መከተል እንችላለን፤

**ደረጃ 1**፦  **ቶርበተንን (Torbutton)** **በቀኝ-ንኬት** በመክፈት በስእሉ የሚታየውን መስኮት መክፈት

![](/sbox/screen/tor-en/37.png)

*ስእል 4፤ የቶርበተን አገልግሎት መምረጫ (Torbutton menu)*


**ደረጃ 2**፦ *Preferences...* የሚለውን ክፍል **መምረጥ** የሚከተለውን ገጽ ይከፍትልና 

![](/sbox/screen/tor-en/38.png)

*ስእል 5፤ የቶርበተን መቆጣጠሪያ መስኮት የፕሮክሲ አሠራር መወሰኛ ኪስን (Proxy Settings tab) ያሳያል*


- የ**Proxy Settings** ኪስ/tab

የ*Proxy Settings* ኪስ/ታብ **ፋየርፎክስ** **በቶርበተን** በኩል ከኢንተርኔት ጋራ እንዴት መገናኘት እንደሚኖርበት የምንወስንበት ነው። በዚህ ክፍል ውስጥ ምንም ነገር መቀየር አይኖርብንም።

- የ**Security Settings** ኪስ/ታብ


የ*Security Settings* ክፍል የተዘጋጀው ስለ ኢንተርኔት ደኅንነት እና ስለ መካነ ድር ማሰሻዎች አስተማማኝ ልምድ ወይም እውቀት ላላቸው ተጠቃሚዎች ነው።  ሆኖም መደበኛው አሠራር በራሱ ለተጠቃሚዎች ከፍተኛ የደኅንነት ጥበቃ እንደሚሰጥ ማስታወስ ያስፈልጋል። *Security Settings* **ቶርበተን** **የፋየርፎክስን** የማሰሻ ታሪክ (browser history)፣ ካች ሜሞሪ (cache memory)፣ ኩኪስ (cookies) እና ሌሎችም እንዴት እንደሚቆጣጠራቸው ለመወሰን ያስችለናል። 

![](/sbox/screen/tor-en/39.png)

*ስእል 6፤ የSecurity Settings ክፍል* 


*Disable plugins during Tor usage* የሚለው አማራጭ እንዲሠሩ  ልናደርጋቸው (enable) ከሚገቡን ጥቂት አማራጮች አንዱ ነው። ሆኖም ይህን ማድረግ ያለብን በቋሚነት ሳይሆን *በጊዜያዊነት (temporarily)*  ብቻ ነው። [**ዴይሊሞሽን (DailyMotion)**](http://www.dailymotion.com/) ፣ [**ዘ ሀብ (The Hub)**](http://hub.witness.org/) እና [**ዩ ትዩብ (YouTube)**](http://www.youtube.com) በመሳሰሉ ምንጮች የሚገኙ የቪዲዮ ይዘቶችን **በቶር** ለመመልከት ከፈለግን *Disable plugins during Tor usage* የሚለውን አማራጭ **መሰንከል (disable)** አለብን።  

**ማስታወሻ**፦ የሚታመኑ ድረ ገጾችን ቅጥያዎች (plugins) ብቻ መቀበልና ማሠራት (enable) ይገባል። ከዚያም ድረ ገጹን ጎብኝተን ስንጨርስ ወደ *Security Settings* ኪስ/ታብ በመመለስ *Disable plugins during Tor usage* የሚለውን አማራጭ በድጋሚ ማሠራት (enable) ይኖርብናል።

*Security Settings* ክፍል ውስጥ ስላሉት አማራጮች አገልግሎት ሰፊ ማብራሪያ ለማግኘት ይህንን [**Torbutton**](https://www.torproject.org/torbutton/) ድረ ገጽ መጎብኘት ይጠቅማል። 


- የ**Display Settings** ኪስ/ታብ

*Display Settings*  **ቶርበተን** **በፋየርፎክስ** ማሳሻ ላይ እንዴት እንደሚታይ የምንመርጥበት ነው። ቶርበተን የሚታየን በዚህ ![](/sbox/screen/tor-en/34.png) ወይም ![](/sbox/screen/tor-en/40.png)  ወይም በዚህ ![](/sbox/screen/tor-en/35.png) ወይም ![](/sbox/screen/tor-en/41.png)  መልኩ ይሆናል። ከእነዚህ አማራጮች የተለየ መመልከቻ መንገድ የለም።

![](/sbox/screen/tor-en/42.png)

*ስእል 7፤ የDisplay Settings ክፍል*


**ጥቆማ**፦ ሐሰሳችንን (browsing) ስንጨርስ  ጊዜያዊ (temporary) የኢንተርኔት ካቼና ኮኪሶችን (cache and cookies) ማጥፋት አለብን። ይህን ለማድረግ **ፋየርፎክስ** ለዚሁ ለማዘዝ የሚከተለውን መንገድ መከተል ያስፈልጋል፤  *Tools > Clear Recent History...* **መምረጥ**፤  ከዚያም በገጹ ላይ የሚታዩትን አማራጭ አገልግሎቶች በሙሉ **መምረጥ (check)**፤ *Clear Now* የሚለውን አዝራር (button) **መንካት/መምረጥ**። የበለጠ ማብራሪያ ለማግኘት **በአጠቃቀም መመሪያው** ውስጥ ያለውን [**Mozilla Firefox**](/en/firefox_privacy_and_security) ማንበብ ይጠቅማል።

ስለ **ቶርበተን** ተጨማሪ ማብራሪያ ለማግኘት ይህንን [**Torbutton FAQ**](https://www.torproject.org/torbutton/torbutton-faq.html.en) ገጽ መጎብኘት ይቻላል።


<a name="3.3.2"></a>
### 3.3.2 ኢንተርኔት ኤክስፕሎረር ከቶር ጋራ ተጣምሮ እንዲሠራ ማድረግ ###
 
**ማስታወሻ**፦ በመሠረቱ **ቶር** የተዘጋጀው ከሁሉም የመካነ ድር ማሰሻዎች ጋራ እንዲሠራ ታስቦ ነው። ሆኖም **ፋየርፎክስ** እና **ቶር** ሲጣመሩ ከኢንተርኔት ስለላ ለመሰወር፣ ከአደገኛ አጥቂዎች ጥቃት ለመከላከል በጣም ጥሩ አማራጮች ናቸው። ከዚህ አንጻር **ኢንተርኔት ኤክስፕሎረር** የመጨረሻ አማራጭ ተደርጎ መታየት አለበት።  
 
ሆኖም **ኢንተርኔት ኤክስፕሎረርን** ከመጠቀም ውጭ ምንም አማራጭ ከሌለን የሚከተሉትን ደረጃዎች በጥንቃቄ መከተል ይኖርብናል። 

**ደረጃ 1**፦ **የኢንተርኔት ኤክስፕሎረርን (Internet Explorer)** የመካነ ድር ማሰሻ (web browser) መክፈት።

**ደረጃ 2**፦ በዚህ መንገድ በመሔድ **Tools > Internet Options** እና በመምረጥ *Internet Options* የሚለውን ገጽ መክፈት። 

**ደረጃ 3**፦ *Connections* የሚለውን ክፍል/ኪስ **መንካት/ክሊክ**፤ ይህም ከታች *በስእል 8* የሚታየውን ገጽ ይከፍተዋል፤ 

![](/sbox/screen/tor-en/43.png)

*ስእል 8፤ የInternet Options ገጽ  የConnections ክፍል/ታብ*


**ደረጃ 4**፦ ይህንን ![](/sbox/screen/tor-en/44.png) ማዘዣ **መንካት/ክሊክ** ከታች እንደሚታየው *Local Area Network (LAN) Settings* የሚባለውን ገጽ ይከፍትልናል
 
![](/sbox/screen/tor-en/45.png)

*ስእል 9፤ የአካባቢ መረብ (Local Area Network -LAN) የአሠራር መምረጫ*


**ደረጃ 5**፦ *በሰእል 9* እንደሚታየው *Use a proxy server...* የሚለውን አማራጭ **መምረጥ**፤ ከዚያም   የ*Proxy Settings*  ገጹን ለመክፈት ይህንን ![](/sbox/screen/tor-en/46.png)  ማዘዣ **መንካት/ክሊክ**።

**ደረጃ 6**፦ ከታች እንደሚታየው የፕሮክሲ አሠራሩን (proxy settings) ለመወሰን ቅጹን **መሙላት/ማሟላት**

![](/sbox/screen/tor-en/47.png)

*ስእል 10፤ የተሞላ የፕሮክሲ አሠራር (Proxy Settings) ምሳሌ*

**ደረጃ 7**፦ **Internet Options** ከሚለው መስኮት ለመውጣት በእያንዳንዱ የአሠራር መወሰኛ ላይ ይህንን ![](/sbox/screen/tor-en/07.png) ማዘዣ **መንካት/ክሊክ**፤ ከዚያም ወደ  **ኢንተርኔት ኤክስፕሎረር (Internet Explorer)** ማሰሻ መመለስ።

**ማስታወሻ**፦ **በቶር** መጠቀማችንን ለማቆም ከፈለግን **ከደረጃ 1 እስከ 4** ያሉትን ሒደቶች መድገም አለብን። **በደረጃ 5** ምትክ የ*Use a proxy server...* አማራጩን **መሰንከል (disable)** ይኖርብናል። 


**ጥቆማ**፦ የኢንተርኔት ሐሳሰችንን እና ግንኙነታችንን ከጨረስን በኋላ ጊዜያዊ የኢንተርኔት ካቼ (cache)፣ ኪኩስ (cookies) እና የማሰሻ ታሪካችንን (browser history) ለማጣፋት የሚከተሉትን ነገሮች በቅደም ተከተል መፈጸም ይገባናል።

**ደረጃ 1**፦ በስእሉ የሚታየውን *General* የተባለውን ክፍል ለመክፈት ይህን መንገድ እየተከተሉ መምረጥ **Tools > Internet Options**  

![](/sbox/screen/tor-en/48.png)

*ስእል 11፤ የኢንተርኔት ኤክስፕሎረር የGeneral ክፍል*

**ደረጃ 2**፦ በ*Temporary Internet files* ክፍል ያለውን ይህንን  ![](/sbox/screen/tor-en/49.png)  ማዘዣ **በመንካት/ክሊክ** ከታች እንደሚታየው የ*Delete Cookies* ማረጋገጫውን ሥራ ማስጀመር

![](/sbox/screen/tor-en/50.png)

*ስእል 12፤ የDelete Cookies ማረጋገጫ ሳጥን*

**ደረጃ 3**፦ ጊዜያዊ የኢንተርኔት ኩኪስን (temporary Internet cookies) ለማጥፋት ይህንን  ![](/sbox/screen/tor-en/07.png)  ማዘዣ **መንካት/ክሊክ**

**ደረጃ 4**፦ *የDelete Files* የማረጋገጫ ሳጥን ለመክፈት ይህንን ![](/sbox/screen/tor-en/51.png) ማዘዣ **መንካት**፤ ቀጥሎም ጊዜያዊ የኢንተርኔት ፋይሎችን ለማጥፋት ይህኛውን ![](/sbox/screen/tor-en/07.png) ማዘዣ መልሶ **መንካት**

**ደረጃ 5**፦ የ*Internet Options* ማለትም የኢንተርኔት አማራጮች መወሰኛ ሳጥኑን ለመክፈት ይህንን ![](/sbox/screen/tor-en/52.png) ማዘዣ **መንካት**፤ አስከትሎ ይህንን ![](/sbox/screen/tor-en/53.png) እና ![](/sbox/screen/tor-en/07.png) ማዘዣዎች **መንካት**። 

**ማስታወሻ**፦ **በኢንተርኔት ኤክስፕሎረር** በኩል **የቶር** ኔትወርክን ለማግኘት **የቶር ማሰሻችንን (Tor Browser)** ከቶር ኔትወርክ ጋራ ከተያያዘ **ቪዳሊያ** ጋራ ማገናኘት ይኖርብናል። 


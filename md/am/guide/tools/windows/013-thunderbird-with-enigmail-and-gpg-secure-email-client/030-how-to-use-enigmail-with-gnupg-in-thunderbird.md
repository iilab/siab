

---

lang: am
community: guide
type: tools
legacy: True
child: True
os: windows
weight: 3
depth: 3
title: How to Use Enigmail with GnuPG in Thunderbird

---

በዚህ ገጽ የሚገኙ ክፍሎች 
 
- [**4.0 አጭር ማብራሪያ ስለ ኢንጂሜይል፣ ጂፒጂ እና የግል-የአደባባይ የኢንክሪፕሽን ኪይ**](#4.0)
- [**4.1 የኢንጂሜይል እና ጂፒጂ አጫጫን**](#4.1)
- [**4.2 ተጣማጅ ቁልፎችን መፍጠር እና ኢንጂሜይል ከኢሜይል አካውንታችን ጋራ እንዲሠራ ማድረግ**](#4.2)
- [**4.3 የአደባባይ ቁልፍን መቀባበል**](#4.3)
- [**4.4 የተጣማጅ ቁልፎችን ትክክለኝነት ማረጋገጥና መፈረም**](#4.4)
- [**4.5 መልእክቶችን ኢንክሪፕት እና ዲክሪፕት ማድረግ**](#4.5)

-------

<a name="4.0"></a>
## 4.0 አጭር ማብራሪያ ስለ ኢንጂሜይል፣ ጂፒጂ እና የግል-የአደባባይ የኢንክሪፕሽን ኪይ ##

**ኢንጂሜይል (Enigmail)** የኢሜይል ግንኙነታችንን ምሥጢራዊነት ለመጠበቅ የሚያስችለን **የሞዚላ ተንደርበርድ** ተጨማሪ አገልግሎት (add-on) ነው። **ኢንጂሜይል (Enigmail)** በአጭሩ **በተንደርበርድ** ውስጥ የሚገኝ **የጂኤንዩፒጂ (GnuPG)** የኢንክሪፕሽን ፕሮግራም ነው።  (የጂኤንዩፒጂን (GnuPG) በአጭሩ ጂፒጂ በማለት እንጠራዋለን።) **በተንደርበርድ** የተጠቃሚዎች ማዘዣ ውስጥ **የኢንጂሜይል (Enigmail)** አገልግሎት *OpenPGP* በሚለው ስያሜ ተወክሏል።

**ኢንጂሜይል** [**በፐብሊክ-ኪይ ክሪፕቶግራፊ (public-key cryptography)**](http://en.wikipedia.org/wiki/Public-key_cryptography) አሠራር ላይ የተመሠረተ አገልግሎት ነው። 
በዚህ አሠራር እያንዳንዱ ሰው የራሱን/የራሷን የግል ተጣማጅ ቁልፍ (key pair) መፍጠር ይኖርበታል። የመጀመሪያው ቁልፍ *የግል ቁልፍ (private key)* ይባላል። ይህ ቁልፍ በይለፍ ቃል ወይም ሐረግ የተቆለፈ እና *ለማንም* የማናጋራው/የማስሰጠው ነው።

ሁለተኛው ቁልፍ *የአደባባይ ቁልፍ (public key)* ይባላል። ይህን ቁልፍ፣ መልእክት ለምንለዋወጣቸው ሰዎች ሁሉ እንደአስፈላጊነቱ ልንሰጣቸው እንችላለን። መልእክት የምንለዋወጠውን ሰው *የአደባባይ ቁልፍ (public key)* ካወቅን ኢንክሪፕት የተደረጉ መልእክቶችን ልንልክለት እንችላለን። ይህን መልእክት ከእርሷ በቀር ማንም ዲክሪፕት ሊያደርገውና ሊያነበው አይችልም። ምክንያቱም *ከአደባባይ ቁልፉ (public key)* ጋራ የሚገጥመውን/የሚሠራውን ተጣማጅ  *የግል ቁልፍ (private key)* የምታውቀው እርሷ ብቻ ስለምትሆን ነው።

በተመሳሳይም *የአደባባይ ቁልፋችንን (public key)* በኤሜይል ለምንገናኛቸው ሰዎች ከሰጠን የሚልኩልንን ኢንክሪፕት የተደረገ መልእክት ማንም ሰው ሊያነበው አይችልም። ይህ የሚሆነው ግን ተጣማጁን *የግል ቁልፍ (private key)* በትክክል ከጠበቅን ብቻ ነው።

**ኢንጂሜይል (Enigmail)** ከዚህም በተጨማሪ *ዲጂታል ፊርማችንን (digital signatures)* በመልእክቶቻችን ላይ እንድናሰፍር ይረዳናል። *የአደባባይ ቁልፋችን (public key)* ያለው ተቀባይ መልእክቱ ከእኛ የተላከ መሆኑን፣ እንዲሁም በመንገድ ላይ በሌላ ሦስተኛ ወገን አለመነካቱን ለማረጋገጥ ይችላል። በተመሳሳይም መልእክት ተቀባዮች ስንሆንና የላኪው ትክክለኛ *የአደባባይ ቁልፍ (public key)* እስካለን ድረግ የላኪውን ዲጂታል ፊርማ ማረጋገጥ እንችላለን።


<a name="4.1"></a>
## 4.1 የኢንጂሜይል እና ጂፒጂ አጫጫን ##

**የኢንጂሜይል** እና **ጂፒጂን** አጫጫን መመሪያ ለማግኘት ይህንን ምንጭ [**download section**](http://securityinabox.org/en/thunderbird_main)  መጎብኘት ይጠቅማል። 


### 4.1.1 የጂፒጂ (GnuPG) አጫጫን ###

የጂፒጂ (GnuPG) አጫጫን ቀላልና ቀጥተኛ ነው፤ ከሌሎች ከምናውቃቸው ሶፍትዌሮችም ጋራ ተመሳሳይ ሆኖ ልናገኘው እንችላለን። 

ጂፒጂን (GnuPG) ለመጫን የሚከተሉትን ደረጃዎች መከተል ያስፈልጋል።

**ደረጃ 1**፦ ይህንን ምልክት ![](/sbox/screen/thunderbird-en/40.png)  **በእጥፍ ንኬት (Double click)** በመክፈት መጫኑን መጀመር። ተከትሎ *Open File - Security Warning* የሚል ሳጥን ይከፈታል። በስእሉ የሚታየውን ገጽ ለመክፈት ![](/sbox/screen/thunderbird-en/02.png) የሚለውን ማዘዣ **መንካት**
 
![](/sbox/screen/thunderbird-en/41.png)

*ስእል 1፤ የ Privacy Guard Setup መርጃ*

**ስእል 2**፦ ይህንን ![](/sbox/screen/thunderbird-en/04.png)  ማዘዣ **በመንካት** *GNU Privacy Guard Setup - License Agreement* የሚለውን የስምምነት መግለጫ መስኮት ማስከፈት። ውሉን አንብበው ከጨረሱ በኋላ አሁንም ይህንን ![](/sbox/screen/thunderbird-en/04.png) ማዘዣ **መንካት**። በመጨረሻ *GNU Privacy Guard Setup - Choose Components* የሚለው መስኮት ይከፈታል።

**ደረጃ 3**፦ መደበኛውን የአሠራር ቀመር ምርጫ (default settings) ተቀብሎ ወደሚቀጥለው ደረጃ ለመሔድ ይህንን ![](/sbox/screen/thunderbird-en/04.png) ማዘዣ **መንካት**፤ ተከትሎ *GNU Privacy Guard Setup - Install Options - GnuPG Language Selection* የሚባለው መስኮት ይከፈታል። 

**ደረጃ 4**፦ የፕሮግራሙን ቋንቋ መምረጥ ወይም እንግሊዝኛ እንደሆነ እንዲቀጥል ከፈለግን አሁንም ይህንን  ![](/sbox/screen/thunderbird-en/04.png) ማዘዣ **መንካት**፤ ይህ እርምጃ *Choose Install Location* የሚባለው መስኮት ይከፍትልናል።

**ደረጃ 5**፦ መደበኛውን የአጫጫን መንገድ ተቀብሎ ለመቀጠልና *Choose Start Menu Folder* የሚለውን ገጽ ለመክፈት ይህንን ![](/sbox/screen/thunderbird-en/06.png) ማዘዣ **መንካት**።

**ደረጃ 6**፦ የተለያዩ **የጂፒጂ (GnuPG)** ፓኬጆችን ለመክፈትና መጫን ለመጀመር ይህንን   ![](/sbox/screen/thunderbird-en/06.png) ማዘዣ **መንካት**። ፕሮግራሙ በራሱ ተጭኖ ሲጠናቀቅ ይህንኑ የሚያበስረው *Installation Complete* የሚል ገጽ ይከፈታል።

**ደረጃ 7**፦ በቅድሚያ ይህንን ![](/sbox/screen/thunderbird-en/04.png) በማስከተልም ይህኛውን  ![](/sbox/screen/thunderbird-en/08.png) ማዘዣዎች **በመንካት** የፕሮግራሙን የመጫን ሒደት ማጠናቀቅ።  

### 4.1.2 የኢንጂሜይል አድ-ኦን (add-on) አጫጫን ###

**የጂፒጂን (GnuPG)** ሶፍትዌር በትክክል ጭነን ከጨረስን በኋላ የኢንጂሜይል አድ-ኦን (**Enigmail** add-on) ለመጫን ተዘጋጅተናል ማለት ነው።

**ኢንጂሜይልን** ለመጫን የሚከተሉተን ደረጃዎች መከተል ያስፈልጋል።

**ደረጃ 1**፦ **ተንደርበርድን መክፈት**፤ ከዚያም **Tools > Add-ons** የሚለውን በመምረጥ *የአድ-ኦን (Add-ons)* መስኮትን መክፈት። *የአድ-ኦን (Add-ons)* መስኮትን በመደበኛ አቀራረቡ *Get Add-ons* የሚለው አገልግሎቱ እንዲሠራ እንደተደረገ ይከፈታል። 

**ደረጃ 2**፦ ከታች በስእሉ የሚታየውን ገጽ ለመክፈት ይህንን ![](/sbox/screen/thunderbird-en/44.png) መግቢያ **መንካት**

![](/sbox/screen/thunderbird-en/45.png)

*ስእል 3፤ *የአድ-ኦን (Add-ons)* መስኮትን Extensions ክፍሉ ተከፍቶ ይታያል*

**ደረጃ 3**፦ ይህንን ![](/sbox/screen/thunderbird-en/46.png) የመጫኛ ማዘዣ  **መንካት**፤ ቀጣዩ ገጽ ይከፈታል፤

![](/sbox/screen/thunderbird-en/47.png)

*ስእል 4፤ የሚጫነው ነገር መምረጫ*

**ደረጃ 4**፦ **ኢንጂሜይልን** ካኖርንበት (saved) ፎልደር ፈልጎ ማግኘት፤ ከዚያም ይህንን ![](/sbox/screen/thunderbird-en/48.png)  ማዘዣ **በመንካት** የሚከተለውን ገጽ መክፈት

![](/sbox/screen/thunderbird-en/49.png)

*ስእል 5፤ የሶፍትዌር መጫኛ መስኮት*

**ማሳሰቢያ**፦ ወደሚቀጥለው ደረጃ ከመሔድ በፊት ኦንላይ እየሠራናቸው ያሉ ነገሮችን ማኖራችንን ማረጋገጥ አለብን።  

**ደረጃ 7**፦ ወደ *ስእል 5* ለመመለስ ይህንን መጫኛ ![](/sbox/screen/thunderbird-en/50.png) **መንካት**።ከዚያም **የኢንጂሜይል** አድ-ኦን መጫን ሒደቱን ለማጠናቀቅ ይህንን ![](/sbox/screen/thunderbird-en/51.png) ማዘዣ **መንካት**።

**የኢንጂሜይል** አድ-ኦን በትክክል መጫኑን ለማረጋገጥ ወደ **ተንደርበርድ** ተመልሶ በተጠቃሚዎች ዋና የማዘዣ ገጽ *OpenPGP* የሚለው የአገልግሎት መግቢያ **በተንደርበርድ** ቱልባር ላይ መኖሩን ማረጋገጥ። 

![](/sbox/screen/thunderbird-en/52.png)

*ስእል 6፤ የተንደርበርድ ቱልባር OpenPGP የሚለው የአገልግሎት መግቢያ ተመርጦ ይታያል*


### 4.1.3 ኢንጂሜይል እና ጂፒጂ (GnuPG) በትክክል እንደሚሠሩ ማረጋገት ###

**በኢንጂሜይል** እና **ጂፒጂ (GnuPG)** ኢሜይሎችን ኢንክሪፕት ማድረግ እና ማኅትም ማድረግ (authenticate) ከመጀመራችን በፊት በቅድሚያ ሁለቱ እርስ በርስ በትክክል መናበባቸውን/መገናኘታቸውን ማረጋገጥ አለብን።

**ደረጃ 1**፦ ከታች በስእሉ የሚታየውን የ*OpenPGP Preferences* ገጽ ለመክፈት **OpenPGP > Preferences** የሚለውን **መምረጥ**፤ 

![](/sbox/screen/thunderbird-en/53.png)

*ስእል 7፤ የOpenPGP Preferences ገጽ*

**ጂፒጂ (GnuPG)** በትክክል ከተጫነ ይህ  ![](/sbox/screen/thunderbird-en/54.png)  ፋይል *በFiles and Directories* ክፍል ውስጥ ይታያል። ይህ ካልሆነ በስእሉ የሚታየው አይነት የማረጋገጫ ጥያቄ የያዘ ሳጥን ሊከፈት ይችላል።

![](/sbox/screen/thunderbird-en/55.png)

*ስእል 8፤ የጂፒጂ (GnuPG) ማስታወሻ መልእክት*

**ጥቆማ**፦ ይህ መልእክት ደርሶናል ማለት ፋይሉን በተሳሳተ ቦታ ጭነነዋል ማለት ሊሆን ይችላሉ። ይህ ከሆነ በቅድሚያ *Override with* የሚለውን **በመንካት** *የBrowse...* አዝራሩን (button) ሥራ ማስጀመር (enable)። አስከትሎም ይህንን  ![](/sbox/screen/thunderbird-en/69.png) ማዘዣ **መንካት** *Locate GnuPG program* የሚለውን ሥራ ያስጀምረዋል። ከዚያም የ*gpg.exe* ፋይልን በኮምፒውተራችን ላይ ካለበት ቦታ ፈልጎ ማግኘት ነው።    


**ደረጃ 2**፦ ወደ **ተንደርበርድ** ዋና ማዘዣ ገጽ ይህንን ![](/sbox/screen/thunderbird-en/56.png) ማዘዣ **መንካት**


<a name="4.2"></a>
## 4.2 ተጣማጅ ቁልፎችን መፍጠር እና ኢንጂሜይል ከኢሜይል አካውንታችን ጋራ እንዲሠራ ማድረግ ##

**ኢንጂሜይል** እና **ጂፒጂ (GnuPG)** በትክክል መጫናቸውን እና መሥራታቸውን ካረጋገጥን በኋለ አንዱን ወይም ከዚያም የሚበልጡ አካውንቶቻችንን **ከኢንጂሜይል** ጋራ ማጣመርና አንድ ወይም ከዚያ በላይ የግል/የአደባባይ ተጣማሪ ቁልፎችን መፍጠር እንችላለን። 

### 4.2.1 ኦፕን-ፒጂፒ (OpenPGP) መርጃን በመጠቀም ተጣማጅ ቁልፍ መፍጠር ###

**ኢንጂሜይል** የግል-የአደባባይ ተጣማሪ ቁልፎችን (private-public key pair) የምንፈጥርበት ሁለት አማራጭ ይሰጠናል። የመጀመሪያው *OpenPGP Setup Wizard* የሚባለውን የሚጠቀም ሲሆን ሁለተኛው ደግሞ *በKey Management* ገጽ በኩል የሚደረገው ነው።

*በኦፕን-ፒጂፒ መርጃ (OpenPGP Setup Wizard)* ተጣማጅ ቁልፍ ለመፍጠር የሚከተሉትን ደረጃዎች መከተል ያስፈልጋል፤

**ደረጃ 1**፦ በስእሉ እንደሚታየው *የኦፕን-ፒጂፒ መርጃን (OpenPGP Setup Wizard)* ገጸጽ ለመክፈት ይህን መንገድ መከተል **OpenPGP > Setup Wizard**  

![](/sbox/screen/thunderbird-en/58.png)

*ስእል 9፤ የኦፕን-ፒጂፒ መርጃን (OpenPGP Setup Wizard) ገጽ*
 
**ደረጃ 2**፦ ከታች በስእሉ የሚታየውን ገጽ ለመክፈት ይህንን ![](/sbox/screen/thunderbird-en/04.png) ማዘዣ **መንካት**

![](/sbox/screen/thunderbird-en/59.png)

*ስእል 10፤ የመምረጫ ገጽ*

**ደረጃ 3**፦ ከታች በስእሉ የሚታየውን ገጽ ለመክፈት ይህንን ![](/sbox/screen/thunderbird-en/04.png) ማዘዣ **መንካት**

![](/sbox/screen/thunderbird-en/60.png)

*ስእል 11፤ ወጪ ኢሜይሎቻችንን በዲጂታል ፊርማ ማረጋገጫ ገጽ*

**ደረጃ 4**፦ ከታች በስእሉ የሚታየውን ገጽ ለመክፈት ይህንን ![](/sbox/screen/thunderbird-en/04.png) ማዘዣ **መንካት**

![](/sbox/screen/thunderbird-en/61.png)

*ስእል 12፤ የኢንክሪፕሽን - ወጪ ኢሜይሎችን ኢንክሪፕት ማድረጊያ ገጽ* 

**ደረጃ 5**፦ ከታች በስእሉ የሚታየውን ገጽ ለመክፈት ይህንን ![](/sbox/screen/thunderbird-en/04.png) ማዘዣ **መንካት**

![](/sbox/screen/thunderbird-en/62.png)

*ስእል 13፤ የኦፕን-ፒጂፒ በተሻለ መንገድ እንዲሠራ የኢሜይል አሠራር መምረጫ*

**ደረጃ 6**፦ ከታች በስእሉ የሚታየውን ገጽ ለመክፈት ይህንን ![](/sbox/screen/thunderbird-en/63.png) ማዘዣ **መንካት** 

![](/sbox/screen/thunderbird-en/64.png)

*ስእል 14፤ የመምረጫ (Preferences) ገጽ*

**ማስታወሻ**፦ በክፍል *3.2 የተንደርበርድን ኤችቲኤምኤል አገልግሎት መሰንከል (Disable)* በኤችቲኤምኤል ፎርማት የተቀመጡ መልእክቶች ለተለያዩ ቫይረሶች ሊያጋልጡ እንደሚችሉ ተብራርቷል። *View message body as plain text* እና *Do not compose HTML messages* የሚባሉት አማራጮች  ለዚህ ስጋት መፍትሔ የሚሰጡን ናቸው።

**ደረጃ 7**፦ ወደ *ኦፕን-ፒጂፒ መርጃ (OpenPGP Setup Wizard)* ለመመለስ ይህንን  ![](/sbox/screen/thunderbird-en/56.png)  ማዘዣ **መንካት**፤ ከዚያም ቁልፍ የምንፈጥርበትን *Create Key - Create A Key To Sign and Encrypt Email*  መስኮት ለመክፈት ይኸኛውን ![](/sbox/screen/thunderbird-en/04.png) ማዘዣ **መንካት**።

**ማስታወሻ**፦ ለኢሜይል አካውንታችን ለመጀመሪያ ጊዜ ቁልፍ ስንፈጥር አካውንቶቻችን በቁልቁል ተዘርጊው ዝርዝር (drop-down list) ውስጥ አይታዩም።

**ደረጃ 8**፦ ቢያንስ 8 ፊደላትንና ቁጥሮችን ያካተተ የይለፍ ሐረግ (passphrase) በሁለቱ ክፍት ቦታዎች **መጻፍ**

![](/sbox/screen/thunderbird-en/65.png)

*ስእል 15፤ ወደ አካውንታችን ለመግባት እና ኢሜይሎችን ኢንክሪፕት ለማድረግ የሚያገለግለንን ቁልፍ መፍጠሪያ መስኮት* 

**ደረጃ 9**፦ ያስገባነውን መረጃ አረጋግጠን ለመቀጠል ይህንን ![](/sbox/screen/thunderbird-en/04.png)  ማዘዣ **መንካት**፤ ከዚያም *Create a Key* ወደሚለው ገጽ ለመመለስ  ይህንን ![](/sbox/screen/thunderbird-en/66.png) **መንካት**። በስእሉ እንደሚታየው የመጀመሪያው የኢሜይል አካውታችን በዝርዝሩ ውስጥ ይታያል፤ 

![](/sbox/screen/thunderbird-en/67.png)

*ስእል 16፤ አዲስ የተፈጠረው አካውንት/ የተጠቃሚ መታወቂያ (User ID)*

**ደረጃ 4**፦ ተጣማጅ ቁልፎቹን ስንፈጥር የመረጥናቸውን ተያያዥ አሠራሮች አጠቃሎ የሚያቀርብልንን  *Summary* ገጽ ለመክፈት ይህን  ![](/sbox/screen/thunderbird-en/04.png) ማዘዣ **መንካት**

**ማስታወሻ**፦ *በኦፕን-ፒጂፒ መርጃ (OpenPGP Setup Wizard)* የተፈጠረ ማንኛውም ተጣማጅ ቁልፍ በ2048 ባይት (bit) አወቃቀር እንደሚፈጠር እና ለአምስት ዓመታት እንደሚያገለግል ማስታወስ ያስፈልጋል። ቁልፉ በዚህ መንገድ ከተፈጠረ በኋላ እነዚህን ነገሮች መቀየር አይቻልም።

### 4.2.2 ለሌላ የኢሜይል አካውንት ተጨማሪ ተጣማጅ ቁልፎችን መፍጠር እና የመሰረዣ ሰርተፊኬት (Revocation Certificates) ማውጣት ###

ለእያንዳንዱ የኢሜይል አካውንት የተለየ ተጣማጅ ቁልፍ መፍጠር የተለመደና መደበኛ አሠራር ነው። ስለዚህም ለተጨማሪ የኢሜይል አካውንቶቻችን ተጨማሪ ተጣማጅ ቁልፎችን መፍጠር ከፈለግን የሚከተሉትን ደረጃዎች መከተል አለብን። ተጣማጅ ቁልፍ መፍጠር ከእርሱ ጋራ የተያያዘ ሌላ ተጣማጅ ቁልፍን መሰረዝና ይህንኑ የሚያረጋግት ሰርተፊኬት ማግኘትን ያጠቃልላል። የግል ቁልፋችንን ከረሳነው ወይም ተሰርቋል ብለን ካሰብን ተጣማጁ የአደባባይ ቁልፍ እንዳይሠራ ለማድረግ ይህንን የስረዛ ሰርተፊኬት መልእክት ለምንለዋወጣቸው ሰዎች መላክ ይኖርብናል። 

**ደረጃ 1**፦ ከታች የሚታየውን ገጽ ለመክፈት የሚከተለውን መንገድ መከተል **OpenPGP > Key Management** **መምረጥ**

![](/sbox/screen/thunderbird-en/70.png)

*ስእል 17፤ በኦፕን-ፒጂፒ (OpenPGP) የቁልፍ ማስተዳደሪያ ክፍል በGenerate ስር New Key Pair የሚለው ተመርጦ*

**ማስታወሻ**፦ *Display All Keys by Default* የሚለውን **በመምረጥ** *በኦፕን-ፒጂፒ መርጃ (OpenPGP Setup Wizard)* ለመጀመሪያ የኢሜይል አካውታችን የተፈጠረውን ተጣማጅ ቁልፍ መመልከት እንችላለን፤ *በስእል 17* እንደሚታየው። 

**ደረጃ 2**፦ *በስእል 17* እንደሚታየው ከ*Key Management* ክፍል ስር **Generate > New Key Pair**  የሚለውን **መምረጥ**  

![](/sbox/screen/thunderbird-en/71.png)

*ስእል 18፤ የኦፕን-ፒጂፒ ቁልፍ መፍጠሪያ ገጽ* 



**ደረጃ 3**፦ *Account / User ID* በሚለው ቁልቁል ተዘርጊ ዝርዝር ስር ከሚገኙት አንድ የኢሜይል አካውንት **መምረጥ**፣ ከዚያም *Use generated key for the selected identity* የሚለውን **መምረጥ**። የግል ቁልፋችንን (private key) ደኅንነት ለመጠበቅ ተጨማሪ የይለፍ ሐረግ (passphrase) መፍጠር።  


**ማስታወሻ**፦ ስሙ እንደሚያመለክተው የይለፍ ሐረግ (passphrase) በአጭሩ ረጅም የይለፍ ቃል ነው። **ኢንጂሜይል** ከተለመደው  የረዘመ እና አስተማማኝ የሆነ የይለፍ ቃል እንድንፈጥር ይጠይቀናል።

**ማሳሰቢያ**፦ ተጣማጅ ቁልፍ ስንፈጥር ምንጊዜም የይፈለፍ ሐረጎችን መጠቀም አለብን። በተጨማሪም "no passphrase" የሚለውን አማራጭ ፈጽሞ መምረጥ *የለብንም።*

![](/sbox/screen/thunderbird-en/72.png)

*ስእል 19፤ የኦፕን-ጂፒጂ የቁልፍ መፍጠሪያ የቁልፉን የአገልግሎት ጊዜ ማብቂያ ያሳየናል*

**ማስታወሻ**፦ የተጠማጅ ቁልፍ የአገልግሎት ጊዜ በራሳችን የደኅንነት ጥበቃ ፍላጎት ይወሰናል። ቁልፎቹን ቶሎ ቶሎ በቀየርን መጠን በሌላ ወገን የመታወቁ ወይም የመሰበር እድሉ ይቀንሳል። ሆኖም ተጠማጅ ቁልፉን በቀየርን ቁጥር አዲሱን ቁልፍ ለምንገናኘው ሰው መላክና፣ እርስ በርስ መገናኘታችንን ማረጋገጥ ይኖርብናል። 

**ደረጃ 5**፦ ተጣማጅ ቁልፉ አገልግሎት ላይ እንዲቆይ የምንፈልገውን ጊዜ ርዝመት የሚያመለክተውን የጊዜ ርዝመት መለኪያ **መምረጥ** እና ርዝመቱን የሚገልጽ ቁጥር በተገቢው ቦታ **መጻፍ** 

**ደረጃ 6**፡- በስእሉ የሚታየውን ገጽ ለመክፈት ይህንን  ![](/sbox/screen/thunderbird-en/73.png) ማዘዣ **መንካት**

![](/sbox/screen/thunderbird-en/74.png)

*ስእል 20፤ የኦፕን-ፒጂፒ የማረጋገጫ ሳጥን*  

**ደረጃ 7**፦ አሁን በድጋሚ ቀጣዩን ገጽ ለመክፈት ይህንን   ![](/sbox/screen/thunderbird-en/73.png) ማዘዣ **መንካት**

![](/sbox/screen/thunderbird-en/75.png)

*ስእል 21፤ የኦፕን-ፒጂፒ የማረጋገጫ መጠይቅ ገጽ*

**ደረጃ 8**፦ **Create & Save Revocation Certificate* የሚባለውን የመፈለጊያ መስኮት ለመክፈት ይህንን  ![](/sbox/screen/thunderbird-en/76.png) ማዘዣ **መንካት**

**ማስታወሻ**፦ የማንፈልገው ሦስተኛ ወገን የአደባባይ ቁልፋችንን (public key) እንዳገኘብን ከጠረጠርን ወይም ቁልፉ ከጠፋብን በአድራሻው ለምንገናኘው ሰው የመሰረዣ ሰርተፊኬት (revocation certificate) በመላክ ተጣማጁን ቁልፍ ድጋሚ እንዳይጠቀምበት ማሳሰብ አለብን። ኮምፒውተራችን ከጠፋብን፣ ከተሰረቀ ወይም ከተወረሰብንም ተመሳሳይ እርምጃ መውሰድ እንዳለብን መዘንጋት የለብንም። የመሰረዣ ሰርተፊኬታችንን (revocation certificate) ቅጂ በጥንቃቄ  ማስቀመጥ በጥብቅ ይመከራል።

![](/sbox/screen/thunderbird-en/77.png)

*ስእል 22፤ የኦፕን-ፒጂፒ የማንቂያ ገጽ*

**ደረጃ 9**፦ ቀጣዩን ገጽ ለመክፈት ይህንን ![](/sbox/screen/thunderbird-en/78.png)  ማረጋገጫ **መንካት**፤ ከዚያም ከዚህ አካውንት ጋራ የተያያዘውን የይለፍ ሐረግ (passphrase) በስእሉ እንደሚታየው **ማስገባት/መጻፍ**

![](/sbox/screen/thunderbird-en/79.png) 

*ስእል 23፤ ተጣማጅ ቁልፉን ለመፍጠር የኦፕን-ጂፒጂ የይለፍ ሐረግ ማስገቢያ*

**ደረጃ 10**፦ ተጣማጅ ቁልፎቹን መርጠር እና የመሰረዣ ሰርተፊኬት የመፍጠር ሒዱተን ለማጠናቀቅ ይህንን  ![](/sbox/screen/thunderbird-en/56.png) ማረጋገጫ **መንካት**

![](/sbox/screen/thunderbird-en/80.png) 

*ስእል 24፤ የኦፕን-ጂፒጂ የቁልፍ ማስተዳደሪያ ተጣማጅ ቁልፉን ያሳያል*


**ማስታወሻ**፦ *Display All Keys by Default* የሚለውን አማራጭ **መምረጥ/ Check** ከአካውንቶቻችን ጋራ የተያያዙትን ተጣማጅ ቁልፎች በሙሉ እንድንመለከት ያስችለናል። ይህን ማድረግ ያላብን ግን ብቻችንን በአስተማማኝ ስፍራ ከሆንን ብቻ ነው።

ተጣማጅ ቁልፉን እና ተያያዥ የመሰረዣ ሰርተፊኬቱን ከፈጠርን በኋላ መረጃውን ለምናምነውና መረጃ ለምንለዋወጠው ሰው ልንሰጠው እንችላለን ማለት ነው። 

### 4.2.3 ኢንጂሜይልን ከኢሜይል አካውታችን ጋራ ማገናኘት ###

**ኢንጂሜይል (Enigmail)** ከአንዱ የኢሜይል አካውታችን ጋራ መገናኘትና መሥራት እንዲችል ለማድረግ የሚከተሉትን ደረጃዎች መከተል ያስፈልጋል።

**ደረጃ 1**፦ የሚከተለውን መንገድ ተከትሎ **መምረጥ** **Tools > Account Settings** 

**ደረጃ 2**፦ በስእሉ እንደሚታየው *የኦፕን-ፒጂፒ ሴኵሪቲ (OpenPGP Security)* ክፍሉን **መምረጥ** 

![](/sbox/screen/thunderbird-en/57.png)

*ስእሉ 25፤ የAccount Settings - OpenPGP Security ገጽ*

**ደረጃ 3**፦ *Enable OpenPGP support* የሚለውን **መምረጥ**፤ ከዚያም *Use email address of this identity to identify OpenPGP key* የሚለውን **በስእል 11* እንደሚታየው **መምረጥ**።

**ደረጃ 4**፦ ወደ **ተንደርበርድ (Thunderbird)** ዋና የተጠቃሚዎች መቆጣጠሪያ ለመመለስ ይህንን ![](/sbox/screen/thunderbird-en/56.png) ማዘዣ **መንካት** 

<a name="4.3"></a>
## 4.3 የአደባባይ ቁልፍን መቀባበል ##

ኢንክሪፕት የተደረጉ የኢሜይል መልእክቶችን መላላክ ከመጀመራችን በፊት፣ መልእክት ላኪና ተቀባይ የአደባባይ ቁልፎቻችንን (public keys) መቀባበል አለብን። በተጨማሪም የተቀበልነው ቁልፍ ትክክለኛ እና በእውነትምም የላከልን ሰው ንብረት መሆኑን ማረጋገጥ ይኖርብናል። 

### 4.3.1 ኢንጂሜይልን በመጠቀም የአደባባይ ቁልፍን መቀባበል ###

የአደባባይ ቁልፍን **በኢንጂሜይል (Enigmail)**/**ኦፕን/ፒጂፒ (OPenPGP)** ለመቀባበል ሁለቱም ወገኖች የሚከተሉትን ደረጃዎች መፈጸም ይኖርባቸዋል።

**ደረጃ 1**፦ **ተንደርበርድን** መክፈት፤ ከዚያም አዲስ መልእክት ለመጻፍ ይህንን  ![](/sbox/screen/thunderbird-en/81.png)  **መንካት**

**ደረጃ 2**፦  **OpenPGP > Attach My Public Key** የሚለውን **መምረጥ**

ማስታወሻ፦ በዚህ አማራጭ የአባሪ ማያያዣው ማለትም **Attachments:** ወዲያውኑ አይታይም፤ በምትኩ መልእክቱን ከላክን በኋላ ወዲያውኑ ይታያል።

የተለየ የአደባባይ ቁልፍ ለመላክ ከፈለግን ደግሞ **OpenPGP > Attach Public Key...** የሚለው አማራጭ መምረጥ፤ ከዚያም ለመላክ የፈለግነውን ቁልፍ መምረጥ ይኖርብናል። 

![](/sbox/screen/thunderbird-en/82.png) 

*ስእል 26፤ የመልእክት መጻፊያ ገበታው (Write message pane) በአባሪነት የአደባባይ ቁልፍ መያያዙን ያሳያል*

**ደረጃ 3**፦ የአደባባይ ቁልፍ በአባሪነት የተያያዘበትን የኢሜይል መልእክት ለመላክ ይህንን  ![](/sbox/screen/thunderbird-en/101.png) መላኪያ **መንካት**። ተከትሎ የሚከተለው ገጽ ይከፈታል።

![](/sbox/screen/thunderbird-en/104.png)

*ስእል 28፤ የኦፕን/ፒጂፒ ገጽ ኢንክሪፕት ማድረጊያና መፈረሚያ አማራጮችን በመደበኛነት ተመርጠው ያሳያል* 

**ደረጃ 4**፦ *Encrypt/sign message as a whole* የሚለውን **መምረጥ**፤ ከዚያም *በስእል 23* የተመለከተውን ገጽ ለመክፈት ይህንን ![](/sbox/screen/thunderbird-en/56.png) ማዘዣ **መንካት**

**ደረጃ 5**፦ የይለፍ ሐረጋችንን **ማስገባት/መጻፍ** ከዚያም ከታች በስእሉ የሚታየውን ገጽ ለመክፈት ይህንን  ![](/sbox/screen/thunderbird-en/56.png) ማዘዣ **መንካት**

![](/sbox/screen/thunderbird-en/105.png)

*ስእል 29፤ የኦፕን/ፒጂፒ ገጹን ከመዝጋታችን በፊት መልእክቱን ኢንክሪፕት ማድረግ እንፈልግ እንደሆነ ይጠይቀናል* 

**ደረጃ 6**፦ መልእክቱን ኢንክሪፕት ለማድረግ፣ ለመፈረም እና ለመላክ ይህንን  ![](/sbox/screen/thunderbird-en/106.png) ማዘዣ **መንካት**።

### 4.3.2 ኢንጂሜይልን በመጠቀም የአደባባይ ቁልፍን ማምጣት (Import) ###
 
መልእክት የሚለዋወጡት ሁለቱም ወገኖች አንዱን የሌላውን የአደባባይ ቁልፍ (public key) ለማምጣት (import) ከፈለጉ የሚከተሉትን ደረጃዎች በየበኩላቸው መከተል ይገባቸዋል።

**ደረጃ 1**፦ መልእክት የምንለዋወጠውን ወይም የምንገናኘውን ሰው (correspondent) የአደባባይ ቁልፍ የያዘውን ኢሜይል **መምረጥ** እና **መክፈት**። 

የምንገናኘው ሰው የአደባባይ ቁልፍ በኢሜይሉ ውስጥ ተሰውሮ (embedded) ከሆነ *ዲክሪፕት (Decrypt)* የማድረጊያው  አዝራር (button) ለሥራ የተዘጋጀ ሆኖ እናገኘዋለን፤ በመልእክቱ አናት ላይም የሚከተለውን እናነባለን፤

 ![](/sbox/screen/thunderbird-en/84.png) 

*ስእል 30፤ Click Decrypt button to import public key block in message*

**ደረጃ 2**፦ የደረሰን የኢሜይል መልእክት ኢንክሪፕት የተደረገ መረጃ ይዞ እንደሆነ በቀጥታ ለመፈተሽ ይህንን  ![](/sbox/screen/thunderbird-en/85.png) ማዘዣ **መንካት**። *የኢንጂሜይል/ኦፕን-ፒጂፒ (Enigmail/OpenPGP)* መሣሪያ የአደባባይ ቁልፍ የያዘ መረጃ መኖሩን ካረጋገጠ በኋላ ቁልፉን ማምጣት እንፈልግ እንደሆነ እንደሚከተለው ይጠይቀናል።

![](/sbox/screen/thunderbird-en/86.png)

*ስእል 31፤ በመልእክት ውስጥ የተሰወረ የአደባባይ ቁልፍን ወደ ራሳችን ኮምፒውተር ማምጣት መፈለጋችንን እንድናረጋግጥ የሚጠይቅ መልእክት* 

**ደረጃ 3**፦ የአደባባይ ቁልፉን ለማምጣት ይህንን  ![](/sbox/screen/thunderbird-en/87.png) ማዘዣ **መንካት**።

የአደባባይ ቁልፉን በተሳካ ሁኔታ አምጥተን/አስገብትን ስንጨርስ በስእሉ የሚታየውን የመሰለ መልአክት ይመጣልናል፤
 
![](/sbox/screen/thunderbird-en/108.png)

*ስእል 32፤ አዲስ ያመጣነው የተገናኛችን የአደባባይ ቁልፍ ይታያል*

የምንገናኘውን ሰው የአደባባይ ቁልፍ ማግኘታችንን/መቀበላችንን ለማረጋገጥ የሚከተሉትን ደረጃዎች መከተል ያስፈልጋል።
 
**ደረጃ 1**፦ *OpenPGP Key Management* የሚለውን የቁልፍ ማስተዳደሪያ ገጽ ለመክፈት ይህንን መንገድ መከተል**OpenPGP > Key Management**፤

![](/sbox/screen/thunderbird-en/107.png)

*ስእል 33፤ የኦፕን-ፒጂፒ የቁልፍ ማስተዳደሪያ በቅርብ ያመጣነውን የአደባባይ ቁልፍ ያሰየናል* 

<a name="4.4"></a>
## 4.4 የተጣማጅ ቁልፎችን ትክክለኝነት ማረጋገጥና መፈረም ##
 

በመጨረሻ ያመጣነው ቁልፍ በትክክልም ከምንፈልገው ሰው የተላከልን ቁልፍ መሆኑን ማመሳከር፣ ይህንንም ማረጋገጥ አለብን። ቁልፍ ተቀባይም ሆነ ላኪ ይህንን መፈጸም ይኖርባቸዋል። 

### 4.4.1 ተጣማጅ ቁልፍን ማረጋገጥ (Validate) ### 

**ደረጃ 1**፦ መልእክት የምንለዋወጠውን ሰው ከኢሜይል በተለየ ሌላ መንገድ  ማግኘት። ለምሳሌ እንደሁኔታው በስልክ፣ በቴክስም መልእክት ወይም ስካይፕን በመሳሰሉ አገልግሎቶች መጠቀም ያቻላል። በየትኛውም መንገድ ይሁን ግን ሰውየውን በቀጥታ ማግኘታችንን ማረጋገጥ አለብን። የሚቻል ከሆነ በአካል ወይም በድምጽ መገናኘት ይመረጣል።

**ደረጃ 2**፦ እኛም ሆንን የምንገናኘው ሰው የተለዋወጥነውን የአደባባይ ቁልፍ “አሻራ” ('fingerprints') ትክክለኛነት ማረጋገጥ አለብን።  “አሻራ” ('fingerprints') እያንዳንዱን ቁልፍ ከሌላው የሚለይ የቁጥሮችና የፊደላት ድብልቅ የሆነ መለያ ነው። የፈጠርናቸውን ተጣማጅ ቁልፎች ወይም ያመጣናቸውን የአደባባይ ቁልፎች አሻራ ለማየት ከፈለግን **በኦፕን-ፒጂፒ** *Key Management* ገጽ መመልከት እንችላለን። 

የተጣማጅ ቁልፍን አሻራ ለማየት የሚከተሉትን ደረጃዎች መከተል ያስፈልጋል።

**ደረጃ 1**፦ **OpenPGP ከዚያም Key Management** መምረጥ፤ የፈለግነውን ቁልፍ **በቀኝ-ንኬት (right-click)** መክፈት በስእሉ የሚታዩትን አማራጮች ይደረድርልናል፤ 

![](/sbox/screen/thunderbird-en/90.png) 

*ስእል 34፤ በኦፕን/ፒጂፒ የቁልፍ ማስተዳደሪያ Key Properties ተመርጦ ይታያል*

**ደረጃ 2**፦ ተከታዩን ገጽ ለመክፈት *Key Properties* የሚለውን **መምረጥ** 

![](/sbox/screen/thunderbird-en/91.png)

*ስእል 35፤ የ Key Properties ገጽ*


መልእክት የምንለዋወጠው ሰው እነዚህን ደረጃዎች መድገም ይኖርበታል። የተለዋወጥናቸው ቁልፎች አሻራ ላኪው ከላከልን ጋራ ተመሳሳይ መሆናቸውን አንዳችን ለሌላው ማረጋገጥ ያስፈልገናል። አሻራዎቹ ተመሳሳይ ካልሆኑ የአደባባይ ቁልፎቻችንን በድጋሚ መለዋወጥና ትክክለኝነታቸውን ማረጋገጥ አለብን።

**ማስታወሻ**፦ የየቁልፎቹ አሻራ ምሥጢራዊ ነገር አይለደም። ስለዚህም በፈለግን ጊዜ ለማረጋገጥ በምንፈልገው ቦታ ልናስቀምጠው/ልንመዘግበው እንችላለን።


### 4.4.2 ትክክለኝነቱ የተረጋገጠ የአደባባይ ቁልፍን መፈረም ###

ከምንገናኘው ሰው የደረሰን ቁልፍ ትክክል መሆኑን ካረጋገጥን በኋላ ይህንኑ መልሶ ለማረጋገጥ **ፊርማችንን** ልናኖርበት ይገባል።

ትክክለኝነቱ የተረጋገጠን የአደባባይ ቁልፍ በፊርማ ለማተም የሚከተሉትን ደረጃዎች መከተል ይገባል።

**ደረጃ 1**፦ ወደ *Key Management* ገጽ ለመመለስ ይህንን  ![](/sbox/screen/thunderbird-en/56.png) ማዘዣ **መንካት**

**ደረጃ 2**፦ የምንገናኘውን ሰው የአደባባይ ቁልፍ **በእትፍ-ንኬት** መክፈት እና *Sign Key* የሚለውን በመምረጥ ቀጣዩን ገጽ መክፈት

![](/sbox/screen/thunderbird-en/92.png)

*ስእል 36፤ የኦፕን/ፒጂፒ የመፈረሚያ Sign Key ገጽ*

**ደረጃ 3**፦ በቅድሚያ *I have done very careful checking* የሚለውን አመራጭ **መምረጥ**፤ ከዚያም ፊርማውን ለማጠናቀቅ ይህንን ![](/sbox/screen/thunderbird-en/56.png) ማዘዣ **መንካት**፤ ይህ ወዲያውኑ ወደ  *OpenPGP Key Management* መስኮት ይመልሰናል። 

![](/sbox/screen/thunderbird-en/93.png)

*ስእል 37፤ የተረጋገጠ ቁልፍ በኦፕን/ፒጂፒ ውስጥ ይታያል*

#### 4.4.3 ተጣማጅ ቁልፎችን ማስተዳደር ####

*OpenPGP Key Management* የሚባለው መስኮት የተለያዩ ተጣማጅ ቁልፎችን ለመፍጠር፣ ትክክለኝነታቸውን ለማረጋገጥ እና በፊርማ ለማተም ያገለግላል። ከቁልፍ ጋራ የተያያዙ ሌሎች ተግባሮችንም መፈጸም እንችላለን።

- **Change Passphrase**፦ ተጠማጅ ቁልፋችንን የምንቆልፍበትን የይለፍ ሐረግ (passphrase) ለመለወጥ ያስችለናል። 
- **Manage User IDs**፦ ከአንድ የሚበልጡ የኢሜይል አካውንቶቻችንን ከአንድ ተጣማጅ ቁልፍ ጋራ ለማጣመር ያስችለናል። 
- **Generate & Save Revocation Certificate**፦ ከዚህ ቀደም የፈጠርነው የመሰረዣ ሰርተፊኬት ከጠፋብን አዲስ ሰርተፊኬት እንድንፈጥር ያስችለናል።  

<a name="4.5"></a>
## 4.5 የኢሜይል መልእክቶችን ኢንክሪፕት እና ዲክሪፕት ማድረግ ##

**ማስታወሻ**፦ የማንኛውም ኢሜይል መልእከት የራስጌ (header) መረጃ ማለትም *Subject* (ርእሰ ጉዳይ) የሚለውና የተቀባዮች አድራሻ (*To*፣ *CC* እና *BCC* የሚባሉትን ጨምሮ) መልእክቱ ሲላክ ኢንክሪፕት አይደረግም፤ ሌጣውን ነው የሚላከው። ስለዚህም የኢሜይል ልውውጦቻችንን ምሥጢራዊነት እና ደኅንነት ለመጠበቅ የርእሰ ጉዳይ ማስፈሪያው ላይ የምንጽፈው ነገር ይዘቱን የሚጠቁም እንዳይሆን መጠንቀቅ አለብን። በተጨማሪም መልእክቶችን ለቡድን አባላት ስንልክ  የተቀባዮቹን አድራሻዎች *BCC* በሚለው ቦታ ላይ መጻፍ በጥብቅ ይመከራል።

አባሪ ሰነዶች (attachments) ያሉትን መልእክት ኢንክሪፕት ስናደርግ **PGP/MIME** በሚባለው አማራጭ ኢንክሪፕት ማድረግ በጥብቅ ይመከራል። ይህ አማራጭ መልእክቱን ብቻ ሳይሆን አባሪዎቹንም ኢንክሪፕት ያደርግልናል።

### 4.5.1 መልእክትን ኢንፕሪፕት ማድረግ ###

መረጃ ከምንለዋወጠው ሰው ጋራ የአደባባይ ቁልፎቻችንን በትክክል ከተለዋወጥን፣ ይህንኑ ካረጋገጥን እና በፊርማ ካተምን በኋላ መልእክቶችን ኢንክሪፕት አድርጎ ለመለዋወጥ እና ዲክሪፕት አድርጎ ለማንበብ እንችላለን።

የምንልከውን የኢሜይል መልእክት ኢንክሪፕት ለማድረግ የሚከተሉትን ደረጃዎች መከተል ይገባል።

**ደረጃ 1**፦ የኢሜይል አካውንታችንን **መክፍት** ከዚያም አዲስ ኢሜይል ለመጻፍ ይህንን ![](/sbox/screen/thunderbird-en/81.png)  ማዘዣ **መንካት**

**ደረጃ 2**፦ ቀጣዩን ገጽ ለመክፈት ይህንን ![](/sbox/screen/thunderbird-en/94.png) ማዘዣ **መንካት**

![](/sbox/screen/thunderbird-en/95.png)

*ስእል 38፤ የኦፕን/ፒጂፒ የኢንክሪፕሽን መስኮት*

**ማስታወሻ**፦ *በስእል 28* እንደሚታየው *Encrypt/sign message as a whole* የሚለውን አማራጭ መርጠን መልእክቱን በ*PGP**/**MIME** ከላክነው  *ስእል 35* አይታይም።

**ደረጃ 3**፦ ከላይ *በስእል 32* እንደሚታየው *Sign Message* እና *Encrypt Message* የሚሉትን ሁለቱንም አማራጮች **መምረጥ**፤ ከዚያም ለመፈረምና የኢሜይላችንን ያዘት ኢንክሪፕት አድርጎ ለማጠናቀቅ ይህንን ![](/sbox/screen/thunderbird-en/56.png) ማዘዣ **መንካት**

**ማስታወሻ**፦ መልእክቱ መፈረሙን እና ኢንክሪፕት መደረጉን ለማረጋገጥ ከታች የሚታዩት ምልክቶች በስተግርጌ ቀኝ በኩል መኖሩን መመልከት ያስፈልጋል፤

![](/sbox/screen/thunderbird-en/97.png)

*ስእል 39፤ የመልእክት መፈረም እና ኢንክሪፕሽን ማረጋገጫ ምልክቶች*

**ደረጃ 4**፦ መልእክቱን ለመላክ ይህንን  ![](/sbox/screen/thunderbird-en/101.png) ማዘዣ **መንካት**። ፊርማውን ለማተም የግል ቁልፋችንን (private key) እንድናስገባ እንጠየቃለን።  

### 4.5.2 መልእክቶችን ዲክሪፕት ማድረግ ### 

የተላከልንን ኢንክሪፕት የተደረገ መልእክትን ስንከፍት **ኢንጂሜይል/ኦፕን-ፒጂፒ (Enigmail/OpenPGP)** መልእክቱን በቀጥታ ዲክሪፕት ለማድረግና ለመክፈት ይሞክራል። ይህም የሚከተለውን ገጽ እንዲከፈት ያደርገዋል፤ 

![](/sbox/screen/thunderbird-en/79.png)

*ስእል 40፤ የኦፕን-ፒጂፒ የይለፍ ወይም የስማርትካርድ ፒን ማስገቢያ*

**ደረጃ 1**፦ ከላይ *በስእል 37* እንደሚታየው የይለፍ ሐረግ **ማስገባት/መጻፍ**። 

የይለፍ ሐረጉን ካስገባን በኋላ መልእክቱ ዲክሪፕት ሆኖ እንደሚከተለው ሆኖ ይታያል። 

![](/sbox/screen/thunderbird-en/109.png)

*ስእል 41፤ ዲክሪፕት የተደረገ መልእክት በመልእክት መመልከቻ ውስጥ ይታያል*

አሁን መልእክቱን  በተሳካ ሁኔታ ዲክሪፕት አድርገናል። ከጓደኛችን ጋራ መልእክት በተለዋወትን ቁጥር በክፍል **4.5 የኢሜይል መልእክቶችን ኢንክሪፕት እና ዲክሪፕት ማድረግ** ስር የተዘረዘሩትን ደረጃዎች በመድገም ምሥጢራዊነቱ እና ደኅንነቱ የተረጋገጠ ልውውጥ ማድረግ እንችላለን። የመልእክት ልውውጣችንን መሰለል የሚፈለግ ሌላ ወገን ቢኖር እንኳን ሙከራው አይሳካም።



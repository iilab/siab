

---

lang: am
community: guide
type: tools
legacy: True
child: False
os: windows
weight: 000
title: avast! - Anti-Virus

---

**ዋናው ገጽ/ Homepage፡**

[**www.avast.com**](http://www.avast.com)



**ከኮምፒውተሩ ምን ይፈለጋል?**

  - ሁሉም የዊንዶውስ አይነቴዎች ይሠራሉ


**ለዚህ መመሪያ የተወሰደው አይነቴ/ቨርዥን**

  - 5.0


**ፈቃድ/ላይሰንስ**

  - ነጻ ሶፍትዌር (Freeware)


**አስፈላጊ ንባብ**፤

  - **የኢንተርኔት ደኅንነት መጽሐፍ** ምእራፍ [**1.ኮምፒውተርን ከማልዌር እና ከሰርጎ ገቦች (hackers) እንዴት መከላከል ይቻላል?**](/am/chapter-1)	



**ይህን መሣሪያ መጠቀም ለመጀመር የሚፈጀው ጊዜ** ፤ 20 ደቂቃ



**ምን ጥቅም እናገኛለን**፤

 - በኮምፒውተራችን ውስጥ የሚገኙ ቫይረሶችን የማደን (scan) እና የማስወገድ ክህሎትን እናገኛለን
 - ኮምፒውተራችን በአዲስ ቫይረሶች እንዳይበከል/እንዳይጠቃ መከላከል እንችላለን
 - አዳዲስ የፕሮግራም አይነቴዎችን እና የቫይረስ መለያዎችን በየጊዜው ከኢንተርኔት ማግኘት እንችላለን


**ከጂኤንዩ ሊኑክስ፣ ከማክ ኦኤስ እና ከሌሎች ማይክሮሶፍት ዊንዶውስ ጋራ ሊሠሩ የሚችሉ ፕሮግራሞች**፤

ምንም እንኳን በዚህ ምእራፍ **አቫስት! ነጻ ጸረ ቫይረስን** እንድንጠቀም ብንመከረም **ከማይክሮሶፍት ዊንዶውስ** ጋራ ሊሠሩ የሚችሉ ሌሎችም ነጻ ጸረ ማልዌሮች መኖራቸውን ማስታወስ ይገባል፤ ጥቂቶቹንም እዚህ መጥቀስ ይቻላል፦

 - [**አቪራ ጸረ ቫይረስ (Avira AntiVir Personal Edition)**](http://www.free-av.com/) እና
 - [**ኤቪጂ ጸረ ቫይረስ (AVG Anti-Virus)**](http://free.avg.com/)


**ለማይክሮሶፍት ዊንዶውስ** የሚዘጋጁ በግዢ ብቻ የሚገኙ ጸረ ቫይረስ ሶፍትዌሮች  ገዝተው መጠቀም ለሚችሉ የበለጠ የተሟላ ጥበቃ ሊሰጡ ይችላሉ። 

ምንም እንኳን **ጂኤንዩ ሊኑክስ** እና **ማክ ኦኤስን** የመሳሰሉት ኦፕሬቲንግ ሲስተሞች ከሞላ ጎደል ከቫይረስ የጸዱ እንዲሆኑ ተደርገው የተሠሩ ቢሆኑም ጸረ ማልዌር ፕሮግራሞችን እንድንጭንባቸው የሚያስገድዱ ምክንያቶች አሉ። በቅድሚያ፣ እነዚህን ኦፐሬቲንግ ሲስተሞች ሊበክሉ የሚችሉ ቫይረሶች መፈጠራቸው አይቀርም፤ በሁለተኛ ደረጃ ደግሞ የእኛ ኦፐሬቲንግ ሲሰተም ለጉዳት ባያጋልጡም ባለማወቅ ቫይረሶችን ወደሌሎች ልናሰራጭ እንችላለን።

በአሁኑ ወቅት “ለሊኑክስ” እና “ለማክ” ጥቅም ላይ ሊውሉ ይችላሉ ብለን በመተማመን ልንጠቅሳቸው የምንችላቸው *በነጻ የሚገኙ* ጸረ ቫይረስ ፕሮግራሞች የሉም።  በግዢ የሚገኙ ተጨማሪ አገልግሎቶችን እና የተሻለ ጥበቃ የሚያደርጉ ጥቂት ፕሮግራሞች ግን አሉ። ከእነዚህ ገበያ ላይ ከሚገኙት መካከል በጣም የታወቁት የሚከተሉት ናቸው፤

 - [**አቫስት! (avast!)**](http://www.avast.com/en-eu/free-antivirus-mac) 
 - [**ካስፐርስኪ (Kaspersky)**](http://www.kaspersky.co.uk/kaspersky-anti-virus-for-mac)
 - [**ማካፌ (Mcafee)**](http://www.mcafee.com/us/small/products/virusscan_for_mac/virusscan_for_mac.html)
 - [**ሶፎስ (Sophos)**](http://www.sophos.com/products/enterprise/endpoint/security-and-control/)
 - [**ሲማንቴክ (Symantec)**](http://www.symantec.com/norton/products) 


ከእነዚህ አንዱን መግዛት የሚችሉ ገዝተው እንዲጠቀሙ ይመከራሉ።


### 1.1 ስለመሣሪያዎቹ በቅድሚያ ማወቅ የሚገቡን ነገሮች ###

የኮምፒውተር ቫይረሶች ፋይሎቻችን ሊያጠፉብን፣ ኮምፒውተራችንን የመሥራት ፍጥነት ሊያዘገዩ፣ አልፎም የእኛን የአድራሻ ማውጫ በመጠቀም ሌሎች ኮምፒውተሮችን በማግኘት ለመበከል የሚችሉ አደገኛ ፕሮግራሞች ናቸው። **አቫስት!** ኮምፒውተራችን በተለያዩ መንገዶች በሚተላለፉ ቫይረሶች እንዳይጠቃ ይከላከልልናል። መተላለፊያው ከኢንተርኔት በምናገኛቸው፣ ከኢሜይል መልእክቶች ጋራ በአባሪነት በሚላኩ ፋይሎች፣ ወይም ከተንቀሳቃሽ የመረጃ ቋቶች (ሲዲዎች፣ ዲቪዲዎች፣ የማስታወሻ ማህደሮች/ዩኤስቢ እና የመሳሰሉት) በምናዘዋውራቸው ፋይሎች አማካይነት ሊሆን ይችላል። 

 - ሁለት የተለያዩ ጸረ ቫይረሶች በተመሳሳይ ጊዜ እየሠሩ አለመሆኑን አረጋግጥ። አሁን ሌላ ፕሮግራም እየተጠቀምክ ከሆነና ወደ **አቫስት!**  
   መዞር ከፈለክ **አቫስትን!** ከመጫንህ በፊት ሌላኛውን አልመጫን/ማስወገድ ይኖርብሃል። 

 - በየጊዜው አዳዲስ ጸረ ማልዌሮች እና ጸረ ቫይረሶች ይፈጠራሉ። የ**አቫስት!** ኮምፒውተርሽን በሚገባ እንዲከላከል ዳታቤዙ ምንግዜም ጊዜውን የተከተለ እንዲሆን ማድረግ አለብሽ።

 - ከሁሉም እጅግ የከፉት ቫይረሶች **አቫስት!** ራሱ እንዳይጫን የሚከለክሉ እና/ወይም **አቫስት!** ፈልጎ የማያገኛቸው ናቸው። ይህን መሰሉ ፈተና ሲገጠም በመጠኑ ረቀቅ ያሉ ዘዴዎችን መጠቀም ያስፈልጋል። ከእነዚህ ዘዴዎች የተወሰኑት በክፍል [**4.9 የተራቀቁ የቫይረስ አወጋገድ መንገዶች**](/am/dealingwithviruses#4.9) ተብራርተዋል።




---

lang: am
community: guide
type: tools
legacy: True
child: True
os: windows
weight: 1
depth: 3
title: How to Install and Configure Firefox

---

በእዚህ ክፍል የሚገኙ ርእሰ ጉዳዮች

- [**2.0 ስለ ፋየርፎክስ**](#2.0)
- [**2.1 የፋየርፎክስ አጫጫን**](#2.1)
- [**2.2 የአጠቃላይ (General) አሠራሮች አማራጮች ክፍል አወቃቀር (Configure)**](#2.2)
- [**2.3 የምሥጢራዊነት (Privacy) አማራጮች ክፍል አወቃቀር**](#2.3)
- [**2.4 የደኅንነት (Security) አማራጮች ክፍል አወቃቀር**](#2.4)
- [**2.5 የተራቀቁ (Advanced) አማራጮች አወቃቀር**](#2.5)

-------

<a name="2.0"></a>
## 2.0 ስለ ፋየርፎክስ ##

**ፋየርፎክስ** ኢንተርኔት በምንጠቀምበት ጊዜ የግንኙነታችንን ምሥጢራዊነትና ደኅንነት ለመጠበቅ የሚያስቸሉ ለአጠቃቀም ቀላል የሆኑ በርካታ  የአሠራር ቀመሮች (settings) አሉት። እነዚህን ቀመሮች በፈለግን ጊዜ መቀየር እንችላለን፤ ምን ያህል ጊዜ መቀየር እንዳለብን የሚወሰነው በተለያዩ ሁኔታዎች ነው፤ ለምሳሌ 

- የግላችንን ኮምፒውተር የምንጠቀም እንዲሁም ሌሎች እንዲጠቀሙ የማንፈቅድ ከሆነ የአሠራር ቀመሩን (settings) አንድ ጊዜ ብቻ መምረጣና ማስቀመጥ ይበቃል። 

- በሥራ ቦታ ወይም ሕዝባዊ አገልግሎቶች በሚሰጡባቸው ሥፍራዎች ባለ የኢንተርኔት ግንኙነት የምንጠቀም ከሆነ ግን የአሠራር ቀመሩን (settings) እየደጋገሙ መቀያየር ይኖርብን ይሆናል።
**ማስታወሻ**፦ **ፋየርፎክስን** በተንቀሳቃሽ የመረጃ ማጠራቀሚያ ማህደር (ዩኤስቢ) ላይ በማኖር ይዘነው ልንንቀሳቀስ እንችላለን። ይህም **የፋየርፎክስን** አሠራር እንደምርጫችን  አስተካከለን በኢንተርኔት ካፌ ጭምሮ በማንኛውም ኮምፒውተር ላይ ከፍተን ልንጠቀምበት እንችላለን። ሰለ ተንቀሳቃሽ **ፋየርፎክስ** ለመረዳት [**ተንቀሳቃሽ ፋየርፎክስ**](/am/firefox_portable) የሚለውን **የተንቀሳቃሽ የደኅንነት መሣሪያዎች** ክፍል መመልከት። 

<a name="2.1"></a>
## 2.1 የፋየርፎክስ አጫጫን ##

**የፋየርፎክስ** አጫጫን ቀላል እና ቀጥተኛ ነው። **ፋየርፎክስን** ለመጫን የሚከተሉትን ደረጃዎች መመልከት፤

**ደረጃ 1**፦ ይህንን ![](/sbox/screen/firefox-en/01.png) የመጫኛ ፋይል **በእጥፍ ንኬት** መክፈት፤ በመቀጠልም *Open File - Security Warning* የሚለው ሳጥን ይከፈታል። ከዚያም ይህንን ![](/sbox/screen/firefox-en/02.png) ማዘዣ **በመንካት** ፋይሎቹን ከተጠረዙበት የሚፈቱበትን ሒደት *Extracting* የሚያሳየውን መከታተያ ሥራ ማስጀመር። 

*ከአፍታ በኋላ Welcome to the Firefox Setup Wizard  የሚለው የመርጃ መስኮት ይከፈታል።* 

**ደረጃ 2**፦ መርጃው የሚያሳየንን የአጫጫን ደረጃዎች **መከተል**፤ በሒደቱም ተመርጠው የምናገኛቸውን መደበኛ የአሠራር ቀመሮች እና ምርጫዎች እንዳሉ እየተቀበሉ መሔድ።

**ማስታወሻ**፦ አዲሱ ምርጫችን ምን ለውጥ እንደሚያስከትልና ለምን እንደምናደርገው እርግጠኛ ካልሆንን በቀር ተመርጠው የምናገኛቸውን መደበኛ የአሠራር ቀመሮች እና ምርጫዎች እንዳሉ መተው ይመከራል።


<a name="2.2"></a>
## 2.2 የአጠቃላይ (General) አሠራሮች አማራጮች ክፍል አወቃቀር (Configure) ##

**ፋየርፎክስን** ለመውቀር የሚከተሉትን ደረጃዎች መከተል፤

**ደረጃ 1**፦ **በፋየርፎክስ** የአገልግሎት አማራጮች ዝርዝር (ሜኑ) ውስጥ የሚከተለውን መንገድ መከተል **Tools > Options...**፤ 

![](/sbox/screen/firefox-en/03.png)

*ስዕል 1፤ Tools በሚባለው ክፍል ስር ከሚገኙት ምርጫዎች መጨራሻ ላይ የሚገኘው የOptions   አማራጭ ተመርጦ ይታያል* 

*ይህን ተከትሎ ከታች በስእሉ እንደሚታየው Options ራሱን በቻለ መስኮት ይከፈታል*

![](/sbox/screen/firefox-en/04.png)

*ስዕል 2፤ በOptions መስኮት ከሚገኙት መካከል General የሚለው ንኡስ ክፍል በመደበኛ (default) አወቃቀሩ ተዋቅሮ ይታያል*

**ጥቆማ**፦ *በስዕል 2* እንደሚታየው *General* የሚለው ክፍል ወዲያውኑ ካልታየ ይህንን የመክፈቻ ምልክቱን ![](/sbox/screen/firefox-en/05.png) **መንካት/ክሊክ**። 

*General* የሚባለው ንኡስ ክፍል መሠረታዊና ለሁሉም የሚሠሩ **የፋየርፎክስ** መዋቅሮችን ለመወሰን ያስችላል። ለምሳሌ ያህን ማሰሻው ሲከፈት ቀድሞ የሚከፈተውን ዋና ድረ ገጽ (home page) እንዲሁም ፋይሎችን ከኢንተርኔት ወደ ኮምፒውተራችን ስንገለብጥ ወይም ስንጭን የት እንደሚቀመጥ የምንወስነው በዚህ General ንኡስ ክፍል ነው።  

*When Firefox starts* የሚለው ቁልቁል ተዘርጊ ሜኑ መደበኛ መዋቅር *Show my home page* ሲሆን የተመረጠው መደበኛ ዋና ገጽ ደግሞ *Mozilla Firefox Start Page* ነው። 

**ጥቆማ**፦ ዋና ገጻችን እንዲሆን የምንፈልገውና የምንተማምንበት ሌላ ድረ ገጽ ካለ ይህንን ![](/sbox/screen/firefox-en/06.png) ማዘዣ **መንካት/ክሊክ**።

<a name="2.3"></a>
## 2.3 የምሥጢራዊነት (Privacy) አማራጮች ክፍል አወቃቀር (Configure) ##

*Privacy* ንኡስ ክፍል የማሰሻውን የምሥጢራዊነት እና የደኅንነት መጠበቂያ አማራጮችን የምንቆጣጠርበት ነው። 

**ደረጃ 1**፦ ከታች በስእሉ የሚታየውን መስኮት ክፍል ለመክፈት ይህንን ![](/sbox/screen/firefox-en/07.png) ምልክት/ማዘዣ **መንካት/ክሊክ**፤ 

![](/sbox/screen/firefox-en/08.png)

*ስዕል 3፤ የOptions መስኮት የPrivacy ንኡስ ክፍል*

*Privacy* ክፍል በስሩ ሁለት ንኡስ ክፍሎች አሉት፤ እነርሱም *History* እና *Location bar* ይባላሉ። 

- **የHistory** ንኡስ ክፍል

 *የHistory* ክፍል **የፋየርፎክስ** ማሰሻን መጠቀም ከጀመርንበት ጊዜ አንስቶ የተጎበኙ ገጾችን ዝርዝር የሚያከማችበትን  ‘'history (ታሪክ)’ ሥፍራ ለመቆጣጠር ያስችላል።  *Firefox will:* በሚለው ማዘዣ ስር ያለው መደበኛ አወቃቀር  *Remember history* የሚለው ነው። ይህ ማለት ማሰሻው የጎበኘናቸውድ ድረ ገጾች ዝርዝር ታሪክ ያስቀምጣል ማለት ነው። ስለዚህም የኢንተርኔት እንቅስቃሴያችንን  ሚሥጢራዊነትንና ደኅንነት ለመጠበቅ ይቻል ዘንድ ምርጫው መቀየር አለበት። 

የተጎበኙ ገጾችን ታሪክ ለማስወገድ የሚከተለውን ደረጃ መከተል ያስፈልጋል፤

**ደረጃ 1**፦ *Firefox will:* የሚለውን ቁልቁል ተዘርጊ የምርጫ ዝርዝር መክፈት፤  ከዚያም *በስእል 3* እንደሚታየው  *Never remember history* የሚለውን **መምረጥ**።  

**ደረጃ 2**፦ ይህንን ![](/sbox/screen/firefox-en/09.png)  መክፈቻ **መንካት/ክሊክ**፤ ተከትሎ ከታች የሚታየው ሳጥን ይከፈታል። 

![](/sbox/screen/firefox-en/10.png)

*ስዕል 4፤ የሐሰሳ ታሪካችንን ሁሉ የሚያጠፋው Clear All History መስኮት*

**ደረጃ 3**፦ የተዘረዘሩትን የሚጠፉ/የሚደመሰሱ የሐሰሳ ታሪክ አይነቶች መምረጥ፤ ከዚያም ይህንን ![](/sbox/screen/firefox-en/11.png) ማዘዣ **መንካት/ክሊክ**፤ **ከፋየርፎክስ** የሐሰሳ ታሪካችን ጋራ የተያያዙ መረጃዎችን ይጠፋሉ። በመጨረሻም ወደ *Privacy* ክፍል መመለስ። 

- **የLocation bar** ንኡስ ክፍል

 *Location bar* ንኡስ ክፍል **በፋየርፎክስ** የምናደርገውን ሐሰሳ ቀላል ለማድረግ መጻፍ የጀመርነውን የድረ ገጽ አድራሻ **Universal Resource Locator** (**URL**) በራሱ ለመሙላት ይሞክራል። ለዚህም የማሰሻ አድራሻዎችን፣ ኩኪዎችን (cookies)፣ እንዲሁም ቡክማርክ ከተደረጉ መካነ ድሮች የሚገኙ መረጃዎችን፣ እና የተመዘገቡ የድረ ገጽ ታሪኮችን ይጠቀማል።  *When using the location bar, suggest:* የሚለው አገልግሎት መደበኛው የአሠራር መዋቅር *History and Bookmarks* የሚለው ነው። ሆኖም የኢንተርኔት ግንኙነታችንን ምሥጢራዊነት እና ደኅንነት ለመጠበቅ ይህ አማራጭ መለወጥ ይኖርበታል። 

የሐሰሳ ታሪካችንን እና ልማዳችንን የሚያሳዩ መረጃዎችን ለማስወገድ የሚከተሉትን ደረጃዎች መከተል፤

**ደረጃ 1**፦ *When browsing, suggest* የሚለውን ባለቁልቅል ተዘርጊ የምርጫ ዝርዝር መክፈት፤ ከዚያም ከታች *በስእል 5* እንዲሁም ከላይ *በስእል 3* እንደሚታየው ካሉት አማራጮች  **Nothing** የሚለውን **መምረጥ**፤ 

![](/sbox/screen/firefox-en/12.png)

*ስዕል 5፤ የLocation bar ሳጥን Nothing የሚለው ተመርጦ ይታያል*

**ደረጃ 2**፦ የመረጥነውን የአሠራር መዋቅር በማጽደቅ ወደ *Options* መስኮት ለመመለስ ይህንን  ![](/sbox/screen/firefox-en/13.png)  ማረጋገጭ **መንካት/ክሊክ**። 

**ማስታወሻ**፦ ጊዜያዊና ቋሚ መረጃዎችን ፈጽሞ ስለማጽዳት ሰፊ መረጃ ለማግኘት  ስለ [**ሲክሊነር**](/am/ccleaner) የሚያወሳውን ምእራፍ መመልከት ይጠቅማል።


<a name="2.4"></a>
## 2.4 የደኅንነት (Security) አማራጮች ክፍል አወቃቀር (Configure) ##

*የደኅንነት* ክፍል ለሁለት ንኡስ ክፍሎች አሉት፤ የመጀመሪያው ክፍል ከውጭ የሚመጡ አዋኪ ሁኔታዎች ለመከላከልና ለመቆጣጠር ሲሠራ፣ ሁለተኛው ወይም *የPasswords* ክፍሉ ደግሞ ከይለፍ ቃል ጋራ የተያያዙ ጉዳዮችን የምንቆጣጠርበት ነው። 

**ማስታወሻ**፦ የይለፍ ቃልን እንዴት መፍጠር እና ማስቀመጥ እንደሚቻል የበለጠ መረጃ ለማግኘት ስለ [**ኪፓስ**](/am/keepass) የሚያስረዳውን ምእራፍ መመልከት ይጠቅማል።

**ደረጃ 1**፦ **ከፋየርፎክስ** ማሰሻ ራስጌ  ከሚገኙት የአገልግሎት ክፍሎች Tools  የሚለውን ከፍቶ በስሩ ከሚገኙት መካከል Optionsን መምረጥ **Tools > Options...**፤ ይህን ተከትሎ *የOptions* መስኮት ይከፈታል። በዚህ መስኮት *Security* የሚለውን ንኡስ ክፍል **በመንካት/ክሊክ** ከታች የሚታየውን ገጽ መክፈት፤

![](/sbox/screen/firefox-en/14.png)

*ስዕል 6፤ በOptions መስኮት ከሚገኙት የአገልግሎት ምርጫ ንኡስ ክፍሎች የ Security ክፈል ይታያል*

**ደረጃ 2**፦ በመጀመሪያው ክፍል ተመርጦ የምናገኘውን መደበኛ የአሠራር ቀመር እንዳለ **ለመቀበል (Accept)**። 


- **የይለፍ ቃል ክፍል**

*የይለፍ ቃል* ክፍል የይለፍ ቃሎችን ለመቆጣጠር ያስችለናል። **ፋየርፎክስን** ለመጀመሪያ ጊዜ ስንጭንና ስንጠቀም  *Remember passwords for sites* የሚለው አገልግሎት በመደበኛ የአሠራር ቀመርነት ተመርጦ ወይም እንዲሠራ ተደርጎ እናገኘዋለን። ሆኖም የይለፍ ቃሎቻችንን ምሥጢራዊነትና ደኅንነት ለመጠበቅ ይህ አገልግሎት እንዳይሠራ መደረግ አለበት። 

**ደረጃ 1**፦ *Remember passwords for sites* የሚለው አገልግሎት እንዳይሠራ ለማድረግ በአንጻሩ የሚገኘውን (አል)መምረጫ ሳጥን **መንካት/ክሊክ**። ከዚያም  የSecurity (የደኅንነት) ንኡስ ክፍሉን አሠራር አወቃቀር ለማጠናቀቅ *በOptions* መስኮት ግርጌ የሚገኘውን ይህንን ![](/sbox/screen/firefox-en/15.png) ማረጋገጭ **መንካት/ክሊክ**።


<a name="2.5"></a>
## 2.5 የተራቀቁ (Advanced) አማራጮች አወቃቀር (Configure) ##

ስሙ እንደሚጠቁመው *Advanced* የሚለው ንኡስ ክፍል የተዘጋጀው ልምድ ያላቸውን **የፋየርፎክስ** ተጠቃሚዎች ታሳቢ በማድረግ ነው።  ይሁንና ሁሉም ዓይነት ተጠቃሚዎች በ*General* ንኡስ ክፍል ካሉት መካከል የሚከተሉትን ሁለት ምርጫዎች ቢያነቁ/ቢተገብሩ (enabling) የበለጠ ተጠቃሚ ይሆናሉ። 

- *Warn me when websites try to redirect or reload the page* የሚለውን ምርጫ ማንቃት/ማሠራት (enable) **ፋየርፎክስ** በቀጥታ ወደ ሌሎች ድረ ገጾች እንዳይወስደን ወይም ገጾቹ እኛ ሳናውቀው ራሳቸውን ወደ ኮምፒውተራችን በድጋሚ እንዳይጭኑ ለመከላከል ያግዛል። 

-  *Tell web sites I do not want to be tracked* የሚለው ምርጫ **ፋየርፎክስ** የምንጎበኛቸው መካነ ድሮች የሐሰሳ ልምዳችንና እንቅስቃሴያችንን እንዳይመዘግቡና እንዳይከታተሉ ጥያቄ ለማቅረብ ያስችለናል። ምንም እንኳን መካነ ድሮች በሕግም ይሁን በቴክኒክ ይህን ጥያቄ እንዲያከብሩ የሚያስገድዳቸው ነገር ባይኖርም፣ አገልግሎቱን እንዲሠራ ማድረግ (ማንቃት) ጥቃት የማድረስ እድል ላላቸው የኢንተርኔት/ኦንላይን ማስታወቂያዎች ያለንን ተጋላጭነት መቀነስ እንችላለን። 
በሕግም ይሁን በቴክኒክ ይህንን ክልከላ የሚጥሱ ቢሆንምኳ ይህንን ምርጫ መጠቀም ከአደገኛ የኦንላይ ማስታወቂያዎች ተጋላጭነትን መቀነስ ይቻላል።

![](/sbox/screen/firefox-en/16.png)

*ስዕል 8፤ የ Advanced ንኡስ ክፍል ስር General የሚባለው አገልግሎት በመደበኛ አወቃቀር ይታያል*

**ደረጃ 1**፦ *በስዕል 8* እንደሚታየው *Warn me when websites try to redirect or reload the page* የሚለውን አገልግሎት ሥራ ለማስጀመር (**ለመቀስቀስ/Enable**) ከፊቱ የሚገኘውን ሳጥን መንካት።

**ደረጃ 2**፦ *በስዕል 8* እንደሚታየው *Tell web sites I do not want to be tracked* የሚለውን አገልግሎት ሥራ ለማስጀመር (**ለመቀስቀስ/Enable**) ከፊቱ የሚገኘውን ሳጥን መንካት።

**ደረጃ 3**፦ ቀደም ሲል ያደረግናቸውን ለውጦች አረጋግጦ ሥራ ለማስጀመር እና ከ*Advanced* ንኡስ ክፍል ለመውጣት ይህንን ![](/sbox/screen/firefox-en/15.png) ማረጋገጫ **መንካት/ክሊክ**።

እንኳን ደስ ያለን! እነሆ **ፋየርፎክስ** ምሥጢራዊ እና ደኅንነቱ የተጠበቀ አሰሳ ለማድረግ በሚገባ ተዋቅሯል።


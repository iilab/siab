

---

lang: am
community: guide
type: tools
legacy: True
child: True
os: windows
weight: 3
depth: 3
title: How to Recover and Securely Overwrite Files Using Recuva

---

- [**4.0 ከመጀመራችን በፊት**](#4.0)
- [**4.1 የተደመሰሰ ፋይልን ወደነበረበት መመለስ (Recover)**](#4.1)
- [**4.2 የድንገቴ መስኮት አማራጮች (Pop-up Menu**](#4.2)
- [**4.3 የተደመሰሰ ፋይልን ፈጽሞ ለማጥፋት ደርቦ መጻፍ (Securely Overwrite)**](#4.3)

-----

<a name="4.0"></a>
### 4.0 ከመጀመራችን በፊት ### 

በዚህ ክፍል የተደመሰሰ (deleted) ፋይልን ቀድሞ ወደ ነበረበትና ሊያገለግል ወደሚችልበት መልኩ መመለስ ስለሚቻልበት ዘዴ፣ እንዲሁም የተደመሰሰ ስሱ ፋይል መልሶ እንዳይገኝ አድርጎ በአስተማማኝ ደረጃ ለመሰረዝ በላዩ ላይ ሌሎች መረጃዎችን ደርቦ መጻፍ (overwrite) ስለሚቻልበት መንገድ እንመለከታለን።  

**ሬኩቫ (Recuva)** ወደነበሩበት የተመለሱ ፋይሎችን (recovered files) ለብቻ የምናጠራቅምበት አዲስ ማህደር/ፎልደር እንድንፈጥር/እንድንከፍት ይፈቅድልናል። ለነገሩ **ሬኩቫ** ወደነበሩበት የተመለሱ ፋይሎችን ቀድሞ በነበሩን ማህደሮች/ፎልደሮች ውስጥ እንድናስቀምጥ አይፈቅድልንም፤ ይህም ከደኅንነት ጥበቃ አንጻር የሚደረግ የጥንቃቄ እርምጃ ነው። ከተደመሰሱ በኋላ የተመለሱ ፋይሎችን በተንቀሳቃሽ ማጠራቀሚያዎች ማስቀመጥ በጣም ይመከራል። 

**ማስታወሻ**፤ ምንም እንኳን **ሬኩቫ (Recuva)** ደርቦ በመጻፍ መረጃዎችን በአስተማማኝ ደረጃ መሰረዝ ቢችልም በዚህ መንገድ የተሰረዘ ፋይል መኖሩን የሚጠቁም ዱካ ይተዋል። የመረጃችን ደኅንነት በአስተማማኝ ሁኔታ ለመጠበቅ ስሱ መረጃዎችን በተንቀሳቃሽ የመረጃ ማጠራቀሚያዎች ላይ ማኖር (save) በጣም የተመረጠ ነው። ፋይሉን ስናኖርም የቀድሞ አድራሻውን ወይም መንገዱን አለመጠቀም (location or path) ብልህነት ነው። 


<a name="4.1"></a>
### 4.1 የተደመሰሰ ፋይልን ወደነበረበት መመለስ (Recover) ###

የተደመሰሰ ፋይልን ወደ ነበረበት የመመለስ ሒደቱን ለማስጀመር የሚከተሉትን ደረጃዎች መከተል ይገባል።

**ደረጃ 1**፤ ተንቀሳቃሽ የመረጃ ማጠራቀሚያችንን ወይም የማስታወሻ ቅንጣት (USB memory stick) ከኮምፒውተራችን ጋራ **ማገናኘት**

**ደረጃ 2**፤ ወደ ነበረበት እንዲመለስ ከምንፈልገው የተደመሰሰ ፋይል አጠገቡ የሚገኘው መምረጫ **መምረጥ (Check)**፤ *Recover...* የሚለውን ማስጀመሪያ መክፈት ወይም ፋይሉን **በእጥፍ ንኬት** በመንካት ፋይሉን መምረጥና ማጥቆር (highlight)።

**ደረጃ 3**፤ *Browse For Folder* የተባለውን የፎልደር መፈለጊያ ገጽ ለመክፈት ይህንን ![](/sbox/screen/recuva-en/25.png) ማዘዣ **መንካት/ክሊክ**

**ደረጃ 4**፤ ከታች *በስእል 1* እንደሚታየው የተመለሱ (ወደ ነበሩበት የተመለሱ) ፋይሎችን የምናስቀምጥበት መዳረሻ ፎልደር/ማህደር ለመፍጠር ይህንን ![](/sbox/screen/recuva-en/27.png) ማዘዣ **መምረጥ**።

![](/sbox/screen/recuva-en/26.png) 

*ስእል 1፤ የ Browse For Folder በተንቀሳቃሽ ማጠራቀሚያ ላይ አዲስ ፎልደር ተፈጥሮ/ተከፍቶ ያሳያል*

**ማስታወሻ**፦ በዚህ ምሳሌ ወደ ነበሩበት የሚመለሱ ዶክመንቶች እና ፋይሎች የሚቀመጡበት ማህደር/ፎልደር ግልጽ ስም ተሰጥቶ ይታያል። ነገር ግን በእውነተኛው ዓለም የመረጃችንን ደኅንነት ለማረጋገጥ እንዲህ ግልጽ የሆነ ስም መስጠት የለብንም።

**ደረጃ 5**፤  የተመረጠውን ፋይል ወደነበረበት የመመለሱን ሥራ ለማስጀመር ይህንን ![](/sbox/screen/recuva-en/30.png) ማረጋገጫ **መንካት/ክሊክ**፤ ከታች የሚታየውን የመሰለ ሒደቱ የደሰበትን ደረጃ የሚያሳይ ሳጥን ይከፈታል፤

![](/sbox/screen/recuva-en/31.png)

*ስእል 2፤ የመልሶ ማግኘት ሒደት መከታተያ*


ፋይሎቹ ወደ ነበሩበት ከተመለሱ በኋላ ከታች በስእሉ የሚታየውን የመሰለ ማረጋገጫ ይመጣል፤

![](/sbox/screen/recuva-en/32.png)

*ስእል 3፤ የሒደት መጠናቀቅ ማረጋገጫ ገጽ (Operation Completed)*

**ማስታወሻ**፤ **ሬኩቫ** በአንድ ጊዜ ብዙ የተደመሰሱ ፋይሎችን ወደ ነበሩበት መመለስን ይፈቅዳል። በቀላሉ ወደ ነበሩበት እንዲመለሱ በምንፈልጋቸውን ፋይሎች አጠቀብ ያሉትን ሳጥኖች መምረጥ (check) እና ከ**ደረጃ 3 እስከ 5** የተመለከተውን መድገም ነው። 

የተደመሰሱ ፋይሎችን ወደ ነበሩበት ለመመለስ የሚያስፈልጉትን ተመልክተናል። በቀጣዩ ክፍል ደግሞ በድንገቴ  መስኮት አማራጮች በኩል በአንድ ጊዜ ብዙ ፋይሎችን ወደ ነበሩበት ስለመመለስ እና ፈጽሞ እንዲጠፉ በምንፈልጋቸው ላይ ደግሞ አስተማማኝ የደርቦ መጻፍ ሥራ ማከናወን ስለሚቻልበት መንገድ እንማራለን።

<a name="4.2"></a>
### 4.2 የድንገቴ መስኮት አማራጮች (Pop-up Menu) ###

**ሬኩቫ** ልንደመስሳቸው (delete) ወይም በድርብ ጽሕፈት (overwrite) ፈጽሞ ልንሰርዛቸው የምንፈልጋቸውን ዶክመንቶችን፣ ፋይሎችን እና ፎልደሮችን/ማህደሮችን በቀላሉ ለመምረጥ ያስችለናል። 

- **Checking**፦ በርካታ የማይዛመቱ (non-contiguous) ፋይሎችን ወደ ነበሩበት ለመመለስ ወይም ለድርብ ጽሕፈት ለመምረጥ ይጠቅማል።  
- **Highlighting**፦ በርካታ ተዛማች (contiguous) ፋይሎችን ወደ ነበሩበት ለመመለስ ወይም ለድርብ ጽሕፈት በቡድን ለመምረጥ ይጠቅማል።


**በሬኩቫ** ውስጥ አንድን የተደመሰሰ ፋይል **በቀኝ ንኬት** (Right click) ስንከፍተው በስእሉ የሚታየው የድንገቴ መስኮት አማራጮች ይከፈታል፤

![](/sbox/screen/recuva-en/34.png)

*ስእል 4፤ የድንገቴ መስኮት (pop-up menu)*  
 
**Recover Highlighted**: This item lets you recover all or any highlighted deleted file(s).

**Recover Checked**፦ ከተደመሰሱ ፋይሎች በሙሉ ወይም ከመካከላቸው የተመረጡን ወይም የጠቆሩትን (highlighted) በሙሉ ወደ ነበሩበት ለመመሰል የሚያስችል ነው። 

**Check Highlighted**፦ ከተደመሰሱ ፋይሎች መካከል የተመረጡትን (checked) ወደ ነበሩበት ለመመሰል የሚያስችል ነው። 

** Check Highlighted**፦ ከተደመሰሱ ፋይሎች መካከል የጠቆሩትን (highlighted) ለመምረጥ የሚያስችለን ነው።
 
**Uncheck Highlighted**፦ ከተደመሰሱ ፋይሎች መካከል የጠቆሩትን (highlighted) እንዳይመረጥ (uncheck) ማድረግ እንችላለን።


 እንደምናስታውሰው **View Mode** ማለትም ውጤት የመመልከቻ አማራጩን በ*Options* ገጽ የ*General* ንኡስ ክፍል በኩልም ማስተካከል ይቻላል። የተደመሰሱትን ፋይሎች በምን መልክና ዝርዝር እንደምንመለከት የምንመርጠው በዚህ ገጽ ላይ ነው። 

- **List**፦ ይህ አማራጭ *በስእል 5* እንደሚታየው የተደመሰሱትን ፋይሎች በዝርዝር ያቀርባል። 
- **Tree**፦ የተደመሰሱትን ፋይሎች የዳይሬክተሪ አድራሻ (directory path)  ሊሰፋና ሊጠብ በሚችል የቅደም ተከተል ሐረግ (expandable tree) መልክ ያሳየናል።
- **Thumbnails**፦ የሚቻል ሲሆን የተደመሰሱትን ፋይሎች በስእል ወይም ምስል መልክ ያሳያል።

**Highlight Folder**፡- በርካታ የተደመሰሱ ፋይሎችን በዳይሬክተሪ አድራሻቸው መሠረት በአንድ ጊዜ ለመምረጥ ያስችለናል። በተጨማሪም በድንገቴ መስኮት አማራጮች በፋይሎቹ ላይ የተለያዩ እርምጃዎችን እንድንወስድ እድል ይሰጠናል።  

**Secure Overwrite Highlighted**፦ በማጥቆር የተመረጠ (highlighted) የተደመሰሰ ፋይልን ፈጽሞ ለመሰረዝ በላዩ ላይ ደርበን እንድንጽፍበት (overwrite) ያስችለናል። 

**Secure Overwrite Checked**፦የተመረጠ የተደመሰሰ ፋይልን (checked deleted file) በአስተማማኝ ድርብ ጽሕፈት ለመሰረዝ፣ እንዲሁም የምንነት መለያ ምልክቱን ወደ ቀይ ለመለወጥ ይጠቅማል። 


<a name="4.3"></a>
### 4.3 የተደመሰሰ ፋይልን ፈጽሞ ለማጥፋት ደርቦ መጻፍ (Securely Overwrite) ###

የተደመሰሰ ፋይልን በላዩ ላይ ሌላ መረጃ ደርቦ በመጻፍ (Securely Overwrite) እስከወዲያኛው እንዳይገኝ ወይም እንዳይነበብ አድርጎ ለመሰረዝ ይቻላል። ይህን ለመፈጸም የሚከተሉትን ደረጃዎች መከተል ነው።

**ደረጃ 1**፤ ድራቢ ጽሑፍ እንዲጻፍበት የምንፈልገውን የተደመሰሰ ፋይል **መምረጥ/መጠቆም (Check)**፤ ከዚያም የጥቆማውን (Check) ሳጥን በቀኝ-ንኬት በመክፈት የድንገቴ መስኮት አማራጮችን (pop-up menu) ማግኘት።

**ደረጃ 2**፤ ከታች በስእሉ የሚያየውን የማረጋገጫ ሳጥን (confirmation dialog box) ለመክፈት ይህንን ![](/sbox/screen/recuva-en/35.png) ማዘዣ **መንካት/ክሊክ**፤

![](/sbox/screen/recuva-en/36.png)

*ስእል 5፤ የደርቦ መጻፊያ ማረጋገጫ ሳጥን*

 **ደረጃ 3**፤ ደርቦ የመጻፉን ሒደት ለማስጀመር ይህንን ማዘዣ **መንካት/ክሊክ**፤ ሒደቱ የሚፈጀው ጊዜ እንደፋይሉ መጠንና ደረጃ፣ እንዲሁም እንደመረጥነው የድርብ ጽሕፈት  (*Secure overwriting*) አማራጭ  ይወሰናል። የድርብ ጽሕፈት አይነቶቹን የምንመርጠው በ*Options* ገጽ የ*General* ንኡስ ገጽ እንደሆነ አስቀድመን ማንሳታችን ይታወሳል። የድርብ ጽሕፈቱ ሒደት ሲጠናቀቅ ከዚህ ታች የሚታየውን የመሰለ ገጽ ይከፈታል፤

![](/sbox/screen/recuva-en/38.png)

*ስእል 6፤ የክንውን መጠናቀቅ ማሳያ ገጽ (The Operation complete screen)*

እንግዲህ እስካሁን በተመለከትናቸው መረጃዎች መሠረት **ዴኩቫ**ን በመጠቀም የተደመሰሱ ፋይሎችን ወደ ነበሩበት መመለስ እና ደርቦ መጻፍ (overwriting) የሚቻልባቸውን ዘዴዎች አውቀናል። ግንዛቤያችንን ለመመዘን ቀጣዩን [**የሚዘወተሩ ጥያቄዎች እና ክለሳ**](/am/recuva_faq)  ክፍል መመልከቱ ይጠቅማሉ።



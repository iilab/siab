

---

lang: am
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

<a name="5.0"></a>
## 5.0 የሚዘወተሩ ጥያቄዎች እና ክለሳ ##

ጸዳለ እና ዳንኤል ስሱ መረጃዎችን ለማስወገድ **ኢሬዘርን** መጠቀም በቂ መሆኑን ተረድተዋል። ይሁንና አንድ ጊዜ በዚህ መንገድ የተደመሰሱ መረጃዎች እንደማይመለሱ የታወቀ ነውና ፕሮግራሙን በጥንቃቄ መጠቀም እንዳለባቸውም ተገንዝበዋል። ወደ ተግባር ከመግባታቸው በፊትም ስለፕሮግራሙ በቂ እውቀት ማግኘት እንዳለባቸው አምነዋል።  **ኢሬዘር** በጸዳለ ኮምፒውተር ላይ በትክክል ቢሠራም ሁለቱም ተጨማሪ ነገሮችን ለማወቅ ፈልገዋል።

<div class="background" markdown="1"> 

***ጥያቄ**፦ በተንቀሳቃሽ የማስታወሻ   ቅንጣት  (USB memory stick) ላይ* **ኢሬዘርን** *መጠቀም እችላለሁ?*

***መልስ**፦ አዎ። ፋይሎችን* **በዊንዶውስ ኢክስፕሎረር** *ሜኑ ማጽዳት ይቻላል። በተመሳሳይ መልኩ በተንቀሳቃሽ የማስታወሻ   ቅንጣት  (USB memory stick) ውስጥ የሚተኙ ጥቅም ላይ ያልዋሉ ባዶ ስፍራዎች (unused space)* **በኢሬዘር** *ማጽዳት እንችላለን።* 

***ጥያቄ**፦ **ኢሬዘርን** መጠቀም ባልፈልግ ፕሮግራሙን ከኮምፒውተሬ ላይ አል-መጫን ወይም ማስወገድ (uninstall፟)  ቀላል ነው? ኮምፒውተሬን አይጎዳውም? ፋይሎቼስ እንደ ተደመሰሱ ይቀራሉ?*

***መልስ**፦ **ኢሬዘርን** አል-መጫብ ቀላል ነው። በአጭሩ ይህንን መንገድ መከተል ይበቃል፦* **Start &gt; Programs &gt; Eraser &gt; Uninstall Eraser**። *ይህ እርምጃ በማንኛውም መንገድ ቢሆን በኮምፒውተሩ ላይ የተጫኑትን ሌሎች ፕሮግራሞች አይጎዳም፤ እንዲሁም በ **ኢሬዘር** የተወገዱት ፋይሎች ተመልሰው ሊገኙ አይችሉም።*

***ጥያቄ**፦ **ኢሬዘር** የማያጸዳቸው* **የዊንዶውስ** *ፋይሎች ይኖራሉ?*

***መልስ**፦ በኮምፒውተሩ ላይ የሚታዩት ፋይሎች ሁሉ ሊጸዱ ይችላሉ። በቀጥታ የማይታዩ ፋይሎች (ለምሳሌ ጥቅም ላይ ባልዋለ ሥፍራ የተቀመጡ ተመልሰው ሊገኙ የሚችሉ (recoverable) ፋይሎች) ቢኖሩ እንኳን ቀደም ሲል ያየናቸውን የአጠቃቀም መመሪያዎች  በተገቢው ሁኔታ ከተገበርን እነርሱንም አግኝቶ ማጽዳት ይቻላል።*

***ጥያቄ**፦ **ኢሬዘር** ፋይሎችን እንደሚደመሰስ ሁሉ የፋይሎቹንም ስም (file names) በተመሳሳይ ፈጽሞ ያጠፋልናል?*

***መልስ**፦ አዎ፤ ሁሉም የፋይሉ ክፍሎች ማለትም የፋይሉ ይዘት ከነፋይል ስሙ ይጸዳሉ። ይሁንና በቅርብ የከፈትናቸውን ፋይሎች በሚዘረዘርው ‘recent documents’ ዝርዝር ውስጥ ያሉትን ለማጽዳት   [**ሲክሊነርን (CCleaner)**](/am/ccleaner)*።

***ጥያቄ**፦ የተደመሰሱትን ፋይሎች መልሶ ማግኘት ይቻላል?*

***መልስ**፦ ደርቦ በመጻፍ (overwrite) የተደመሰሱ  ፋይሎችን መልሶ ማግኘት እጅጉን ውስብስብ እና ብዙ ወጪ የሚያስከትል ተግባር ነው። ሁለት እስከ ሦስት ጊዜ ቀርቶ  በአንድ ድረባ የተደመሰሰን (overwritten) ፋይል ማግኘት በጣም ረዥም ጊዜ ይወስዳል። **ኢሬዘርን** በአግባቡ እስከተጠቀምን ድረስ ፋይሎች በአስተማማኝ ሁኔታ ስለመወገዳቸ እርግጠኛ መሆን እንችላለን።*

</div>

<a name="5.1"></a>
## 5.1 የክለሳ ጥያቄዎች ##

- **ኢሬዘር** ምን ዓይነት መረጃዎችን ከኮምፒውተራችን ላይ ያስወግዳል?
- “ጥቅም ላይ ያልዋሉ ስፍራዎችን መደምሰስ/ማጽዳት” ('deleting unused space') ስንል ምን ማለታችን ነው?
- **ኢሬዘር**መረጃዎችን የሚደመስሰው እንዴት ነው? 
- **በኢሬዘር** ድረባ ጽሑፍ (overwrite) በአስተማማኝ መንገድ ለመጠቀም ቢያንስ ምን ያህል ድረባዎች (passes) መጠቀም ይመከራል? 
- **በኢሬዘር** የምንጠቀምበትን ዝቅተኛውን የድረባ (passes) ብዛት የምንወስነው እንዴት ነው? 
- **ኢሬዘር** አስቀድሞ በተወሰነለት የጊዜ ሰሌዳ እንዲሠራ የምናዘው እንዴት ነው? 
- በማህደር/ፎልደር ውስጥ ያሉ ንዑስ ማህደሮችን/ፎልደሮችን ማጥፋት የምንችለው እንዴት ነው? 
- በርከት ያሉ ፋይሎችን በአንድ ጊዜ ማጥፋት የሚቻለው እንዴት ነው?



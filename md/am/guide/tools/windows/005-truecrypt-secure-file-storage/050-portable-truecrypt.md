

---

lang: am
community: guide
type: tools
legacy: True
child: True
os: windows
weight: 5
depth: 3
title: Portable TrueCrypt

---

## 1.0 በሚጫነው (Installed) እና በተንቀሳቃሹ የትሩክሪፕት (TrueCrypt) አይነቴዎች መካከል ያለው ልዩነት ## 

ተንቀሳቃሽ መሣሪያዎቹ በምንጠቀምበት ኮምፒውተር ላይ ስለማይጫኑ፣ ፕሮግራሞቹ እንዳሉንም ሆነ እንደምንጠቀምባቸው ላይታወቅ ይችላል። ሆኖም ተንቀሳቃሽ የውጫዊ ቅንጣቶቻችን (external device) ወይም የማስታወሻ ቋታችን (USB memory stick) እና የተንቀሳቃሽ መሣሪያዎቻችን ደኅንነት እንደምንጠቀምበት ኮምፒውተር ጤንነት እንደሚወሰን መዘንጋት የለብንም። ኮምፒውተሩ የተበከለ ከሆነ ለአድዌር፣ ለማልዌር፣ ለስፓይዌር እና ለቫይረስ ሊጋለጡ ይችላሉ።

በዚህ መጽሐፍ እንደተካተቱት ሌሎች ተንቀሳቃሽ ሶፍትዌሮች ሁሉ **ተንቀሳቃሽ ትሩክሪፕት (Portable TrueCrypt)** ማንም ሳያውቅብን ቀላልና በጣም አስተማማኝ የሆነ የኢንክሪፕሽን (ስወራ) መሳሪያ እንድንጠቀም ያስችለናል። በተንቀሳቃሽ የመረጃ ቅንጣቶች (removable device) ወይም የማስታወሻ ቋቶች (USB memory stick) ላይ **ተንቀሳቃሽ ትሩክሪፕትን** ይዞ መንቀሳቀስ ፕሮግራሙን ከተለያዩ ኮምፒውተሮች ያለችግር እንድንጠቀም ያስችለናል።

**በተንቀሳቃሽ ትሩክሪፕት (Portable TrueCrypt)** አይነቴ እና በኮምፒውተር ላይ በሚጫነው አይነቴ መካከል ያለው ልዩነት በጣም ጥቂት ነው። ዋናው ልዩነት **በተንቀሳቃሽ ትሩክሪፕት** አንድን ዲስክ ወይም ሲስተም ዲስክ ሙሉ በሙሉ ኢንክሪፕት ማድረግ የማይችል መሆኑ ነው።

ኮምፒውተር ላይ በሚጫነው መደበኛ **ትሩክሪፕት** እና  **በተንቀሳቃሽ ትሩክሪፕት** መካከል ያለውን ልዩነት በዝርዝር ለመመልከት  የሚከተለውን ድረ ገጽ መጎብኘት ይቻላል፤  [**http://www.truecrypt.org**](http://www.truecrypt.org/docs/?s=truecrypt-portable)

## 2.0 ተንቀሳቃሽ ትሩክሪፕትን መጫን እና መጠቀም (Download and Extract) ##

**ማስታወሻ**፦ **ተንቀሳቃሽ ትሩክሪፕት** የሚቀመጥበት ማህደር/ፎልደር አስቀድሞ በተንቀሳቃሽ የመረጃ ቅንጣቱ (removable device) ወይም የማስታወሻ ቋቱ (USB memory stick) ላይ መፈጠር ይኖርበታል።

**ደረጃ 1**፦ በቅድሚያ **ተንቀሳቃሽ የትሩክሪፕት** ፕሮግራምን ልናስቀምጥበት ወደመረጥነው ተንቀሳቃሽ የመረጃ ቅንጣቱ ወይም የማስታወሻ ቋቱ መሔድ፤ ከዚያም **በቀኝ-ንኬት** መክፈት፤

**ደረጃ 2**፦ *New* የሚለውን በመምረጥ ንኡስ ማህደር/ፎልደር (sub-folder) መክፍት ፤ ከዚያም ከታች *በስእል 1* እንደሚታየው *Folder* የሚለውን የንኡስ-ሜኑ **መምረጥ**፤

![](/sbox/screen/truecryptportable-en/01.png)

*ስእል 1፤ የዊንዶውስ ኤክስፕሎረር ማህደር/ፎልደር እና ንኡስ-ማህደር*

**ደረጃ 3**፦ የፎልደሩን/ማህደሩን ስም **መጻፍ/ማስገባት**

**ማስታወሻ**፦ **ተንቀሳቃሽ ትሩክሪፕትን** እንደምንጠቀም በቀላሉ እንዳይታወቅብን ለዚህ ፎልደር የምንሰጠው ስም ከትሩክሪፕት ጋራ ያልተገኛኘ ቢሆን ይመረጣል። 

**ተንቀሳቃሽ ትሩክሪፕት** ከዚሁ ተቀማጭ ያለችግር ሊጫን ይችላል። **ተንቀሳቃሽ ትሩክሪፕትን** ለመጫን የሚከተሉትን ተመሳሳይ ደረጃዎች መከተል ያስፍለጋል።

**ደረጃ 1**፦ በቅድሚያ ይህንን የመጫኛ ድረ ገጽ **መክፈት**፤  [**www.truecrypt.org/downloads**](http://www.truecrypt.org/downloads)

**ደረጃ 2**፦ ![](/sbox/screen/truecryptportable-en/03.png) ከሚለው ስር የሚገኘውን ይህንን  
![](/sbox/screen/truecryptportable-en/02.png)  መጫኛ **መንካት**፤ ተከትሎ ቀጣዩ ገጽ ይከፈታል 

![](/sbox/screen/truecryptportable-en/04.png) 

*ስእል 2፤ የTrueCrypt Setup 7.0a.exe መጫኛ በመከፈት ላይ*

**ደረጃ 3**፦ ይህንን ፋይል ![](/sbox/screen/truecryptportable-en/06.png) በኮምፒውተራችን ላይ ለማኖር (ሴቭ) ይህንን ![](/sbox/screen/truecryptportable-en/05.png) ማዘዣ **መንካት/ክሊክ**፤ ከዚያም ፋይሉን ከተቀመጠበት ቦታ ሔዶ ማግኘት

**ደረጃ 4**፦ ፋይሉን ![](/sbox/screen/truecryptportable-en/06.png) በተቀመጠበት ቦታ እንዳለ **በእጥፍ ንኬት** መክፈት፤ *Open File - Security Warning* የሚለው ሳጥንተ ተከትሎ ይከፈታል። በዚህ ሳጥን ውስጥ የሚታየውንን  ![](/sbox/screen/truecryptportable-en/07.png)  ማዘዣ **በመንካት/ክሊክ**  **የትሩክሪፕት** መጫኛ መርጃ ሥራ እንዲጀምር ማድረግ። 

**ደረጃ 5**፦ **Extract** የሚለውን ምርጫ **መምረጥ (Check)** *በስእል 3* እንደሚታየው **የትሩክሪፕት** ተንቀሳቃሽን አይነቴ ወደ መረጥነው ተንቀሳቃሽ የመረጃ ቅንጣት ወይም የማስታወሻ ቋት እንዲገለበጥ ያደርገዋል። 

![](/sbox/screen/truecryptportable-en/08.png)

*ስእል 3፤ የአጫጫን አይነት መምረጫ*

**ደረጃ 6**፦ ወደ ቀጣዩ ደረጃ የሚወስደንንን ይህንን  ![](/sbox/screen/truecryptportable-en/09.png)  ማዘዣ ***መንካት/ክሊክ**፤ ተከትሎ **Extraction Options** የሚለው መስኮት ይከፈታል፤ 

![](/sbox/screen/truecryptportable-en/10.png)

*ስእል 4፤ የመገልበጫ/መክፈቻ አይነት መምረጫ መስኮት (Extraction Options window)*

**ደረጃ 7**፦በስእሉ የሚታየውን የፎልደሮች ማሰሻ (*Browse for Folders*) ለመክፈት ይህንን ![](/sbox/screen/truecryptportable-en/11.png) ማዘዣ **መንካት/ክሊክ**

![](/sbox/screen/truecryptportable-en/12.png)

*ስእል 5፤ Browse for Folder መስኮት*

**ደረጃ 8**፦ ወደ *Extraction Options* መስኮት ለመመለስ ወደተንቀሳቃሽ የመረጃ ቅንጣቱ (removable device) ወይም የማስታወሻ ቋቱ (USB memory stick) በመሔድ ይህን ![](/sbox/screen/truecryptportable-en/17.png) **መንካት/ክሊክ**

![](/sbox/screen/truecryptportable-en/14.png)

*ስእል 6፤ የExtraction Options መስኮት መዳረሻ ፎልደራችንን ያሳያል*

**ደረጃ 9**፦ **ትሩክሪፕትን** ወደተንቀሳቃሽ የመረጃ ቅንጣቱ (removable device) ወይም የማስታወሻ ቋቱ (USB memory stick) ለመላክ ይህንን ![](/sbox/screen/truecryptportable-en/13.png) ማዘዣ **መንካት/ክሊክ**፤ ከጥቂት ሰከንዶች በኋላ ከታች የሚታየው መስኮት ይከፈታል፤

![](/sbox/screen/truecryptportable-en/16.png)

*ስእል 7፤ የትሩክሪፕት የማረጋገጫ እና የሒደት መጠናቀቅ ማሳወቂያ መስኮት* 

**ደረጃ 10**፦ መጀመሪያ ይህንን ![](/sbox/screen/truecryptportable-en/17.png) ከዚያም ይህንን  ![](/sbox/screen/truecryptportable-en/18.png) **በመንካት** የመጫን ሒደቱን ማጠናቀቅ።

*ብዙ ጊዜ እንደሚሆነው ይህ ![](/sbox/screen/truecryptportable-en/19.png) አማራጭ እንዲሠራ ተደርጎ (enabled) ከሆነ ቀጣዩ ገጽ ይከፈታል።*

![](/sbox/screen/truecryptportable-en/20.png)

*ስእል 8፤ ወደ ተንቀሳቃሽ ቋት የተወሰደ የተንቀሳቃሽ ትሩክሪፕት ምሳሌ*

**ደረጃ 11**፦ **ተንቀሳቃሽ ትሩክሪፕቱን** ሥራ ለማስጀመር ወደመዳረሻ ፎልደሩ ሔዶ ይህን ፋይል ![](/sbox/screen/truecryptportable-en/21.png) **በእጥፍ-ንኬት** መክፈት። 

ከዚህ በኋላ ስለ **ትሩክሪፕት** አጠቃቀም ተጨማሪ ማስረጃ ቢያስፈልገን **በአጠቃቀም መመሪያው** መጽሐፍ [**ትሩክሪፕት**](/am/truecrypt) የሚለውን ምእራፍ ማንበብ ይቻላል።   

## 3.0 ተንቀሳቃሽ ትሩክሪፕትን መገልበጣችንን (Extract) የሚጠቁሙ ነገሮችን በሙሉ ማጥፋት ##

**ማስታወሻ**፦ **ተንቀሳቃሽ ትሩክሪፕትን** ወደ ውጫዊ የመረጃ ማጠራቀሚያ ቋት/ቅንጣት በትክክል ከገለበጥን በኋላ በኮምፒውተራችን ላይ የሚገኙ የመጫኛ (installation) ፋይሎችን በሙሉ በማጥፋት ፕሮግራሙን ስለመጫናችን ፈጽሞ እንዳይታወቅ ማድረግ እንችላለን።  

**ደረጃ 1**፦ **ተንቀሳቃሽ ትሩክሪፕትን** መጀመሪያ ወደጫንንበት ቦታ መሔድ፤ ይህንን ![](/sbox/screen/truecryptportable-en/06.png) ፋይል **በቀኝ-ንኬት** መክፈት፤ ተከትሎ ከሚከፈተው **የዊንዶውስ** ድንገቴ መስኮት (pop-up menu) ውስጥ  **Delete** የሚለውን **በመምረጥ** ፋይሉን ወደ **Recycle Bin** መላክ።

**ደረጃ 2**፦ ይህንን የሪሳይክል ቢን ምልክት ![](/sbox/screen/truecryptportable-en/23.png) **በእጥፍ-ንኬት** መክፈት፤ ከዚያም ውስጥ ፋይሉን መርጦ **ማጥፋት (delete)**። 

**ማስታወሻ**፦ [**ሲክሊነር**](/am/ccleaner) ወይም [**ኢሬዘር**](/am/eraser) የሚባሉት ፕሮግራሞች ካሉንም **ከተንቀሳቃሽ ትሩክሪፕት (Portable TrueCrypt)** ጋራ የተያያዙትን ዱካዎች በሙሉ ማጽዳት እንችላለን።


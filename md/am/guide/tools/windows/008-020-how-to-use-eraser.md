

---

lang: am
community: guide
type: tools
legacy: True
child: True
os: windows
weight: 2
depth: 3
title: How to Use Eraser

---

በዚህ ገጽ የሚዳሰሱ ዝርዝር ጉዳዮች፤

- [**3.0 ኢሬዘርን ከዊንዶው ኤክስፕሎረር ጋር አብሮ ስለመጠቀም**](#3.0)
- [**3.1 ጥቅም ላይ ያልዋሉ የዲስክ ሥፍራዎችን (Unused Disk Space) ስለማጽዳት**](#3.1)
- [**3.2 በፍላጎት ላይ የተመሠረተ የኢሬዘር አጠቃቀም**](#3.2)
- [**3.3 በጊዜ ሰሌዳ የተወሰነ የኢሬዘር አጠቃቀም**](#3.3)
- [**3.4 የኢሬዘርን ቀድሞ የተሰጠ ሥራ ማስወገድ**](#3.4)
- [**3.5 የዊንዶውስን የተወገዱ ፋይሎች ማከማቻ (Recycle Bin) ስለመደምሰስ**](#3.5)

-------


<a name="3.0"></a>
## 3.0 ኢሬዘርን ከዊንዶው ኤክስፕሎረር ጋር አብሮ ስለመጠቀም ##


**ኢሬዘርን**  በቀጥታ ፕሮግራሙን ሥራ በማስጀመር በመጠቀም ፋንታ  **በMy Computer Windows Explorer** በኩል መጠቀምን የሚመርጡ ሰዎች አሉ።  

**ደረጃ 1**፦ ለዘለቄታው እንዲደመሰስ የምንፈለገው ፋይል ያለበትን ማህደር/ፎልደር**መክፈት** ። 

**ደረጃ 2**፦ ፋይሉን **በቀኝ ንኬት (Right-click)** መክፈት። ተከትሎ በሚከፈተው ድንገቴ መስኮት ውስጥ ሁለት ምርጫዎች ይታያሉ። እነሱም ከታች በስእሉ እንደሚታየው * Erase* እና *Eraser Secure Move* የሚሉ ናቸው።*የኢሬዘር ደህንነቱ የተጠበቀ እንቅስቃሴ * እንደሚከተለው ይከፈታሉ:፡

![](/sbox/screen/eraser-en/14.png)

*ስእል 1፤ Erase እና Eraser Secure Move የተባሉት ምርጫዎች ይታያሉ*

እስከወዲያኛው እንዲደመሰስ የፈረድንበትን ፋይል ለማጥፋት * Erase* የሚለውን አማራጭ  እንጠቀማለን።


**ደረጃ 3**፦ ከላይ *በስእል 1* እንደሚታየው **( Erase) ኢሬዘር** የሚለውን **መምረጥ** ። 

*ለመደምሰስ የሰጠነውን ትእዛዝ ለማረጋገጥ የድንገቴ መስኮቱ በስእሉ እንደሚታየው በድጋሚ ይከፈታል*
![](/sbox/screen/eraser-en/15.png)

*ስእል 2፤ የማጥፊያ ትእዛዝ ማረጋገጫ (Confirm Erasing) ሳጥን*


በሳጥኑ ውስጥ የሚታየው ለዘለቄታው ለመደምሰስ የምንፈልገው ፋይል ከሆነ የሚከተሉትን ደረጃዎቸች መከተል ይስፈልጋል።በኢሬዘር ማረጋገጫ ድንገቴ ሳጥን ውስጥ የሚታየው ፋይል ከሆነ የሚከተለውን ቅደም ተከተል መጠበቅ፤


**ደረጃ 4**፦ ይህንን  ![](/sbox/screen/eraser-en/16.png)  ማዘዣ **በመንካት/ክሊክ** ፋይሉን ከኮምፒውተራችን ላይ  *ለዘለቄታው* መደምሰስ።

**ማስጠንቀቂያ**፦ ማንኛውም በዚህ ሁኔታ የተደመሰሰ ፋይል *ተመልሶ ሊገኝ የማይችል( irretrievably)* ወይም ለዘለቄታው የተወገደ ነው። ስለዚህም ሙሉ ለሙሉ ልናስወግዳቸው ስለምንፈልጋቸው ፋይሎች ወይም የፋይል ጥርቅሞች እርግጠኛ ልንሆን ይገባል። 

ፋይሎችን  በአስተማማኝ ሁኔታ ከአንድ ሥፍራ ወደ ሌላ (ለምሳሌ ከኮምፒውተር ወደ ተንቀሳቃሽ የመረጃ ቋት) ለመውሰድ


**ደረጃ 5**፦ ቀደም ሲል ሳንመርጠው ያለፍነውን ይህንን  ![](/sbox/screen/eraser-en/17.png) አማራጭ **መምረጥ/ክሊክ**

በሒደቱ ለመቀጠል ቀደም ሲል እንዳደረግነው በመካከል ለሚመጡ ማሳሰቢያዎች ተገቢውን መልስ መስጠት ይኖርብናል።


<a name="3.1"></a>

## 3.1 ጥቅም ላይ ያልዋሉ የዲስክ ሥፍራዎችን (Unused Disk Space) ስለማጽዳት ##


ጥቅም ላይ ያልዋሉ የዲስክ ሥፍራዎችን ማጽዳት በሐርድ ዲስክ ወይም በተንቀሳቃሽ የመረጃ ማኅደር ‘ባዶ ሥፍራዎች ('empty space)’ ውስጥ ቀደም ሲሉ ተከማችተው የነበሩ ፋይሎችን አሻራ/ታሪክ ማጽዳትን ያካትታል። ይህ ባዶ ሥፍራ በአግባቡ ያልተወገዱ ፋይሎችን ይይዛል (ተጨማሪ መረጃዎችን ለማግኘት  **በአጠቃቀም መመሪያ** ውስጥ የሚገኘውን  [**ሬኩቫ**](/am/recuva) እና **የኢንተርኔ ደኅንነት መጽሐፍ** [**ምእራፍ 6**](chapter-6) መመልከት ይጠቅማል)።

**ደረጃ 1**፦ ** Start > Programs > Eraser > Eraser** የሚለውን መንገድ መከተል/መምረጥ

**ጥቆማ**፤ የማይፈለጉ ፋይሎችን የማጽዳቱ ስራ በተለያየ ጊዜ ማካሄድ እንችላለን። አንደኛው ምርጫ ራሳችን በፈለግን ጊዜ (on demand) ማከናወን ሲሆን ሌላው ደግሞ አስቀድመን በምንወስነለት መርሐ ግብር/የጊዜ ሰሌዳ መሠረት **ኢሬዘር** ራሱ ማጽዳቱን እንዲያከናውን ማድረግ ነው።


**ማስታወሻ**፦ የማጽዳት ሂደቱ በአጠቃላይ ከሁለት እስከ አምስት ሰዓታት ሊወስድ ይችላል፤ ይህም የኮምፒውተሩን ፍጥነት ሊቀንሰው ይችላል። ስለዚህም ኮምፒውተሩን ለሌሎች ሥራዎች በማንጠቀምበት ወቅት የማጽዳቱን ተግባር ማከናወን የሚመረጥ ይሆናል። 


<a name="3.2"></a>
## 3.2 በፍላጎት ላይ የተመሠረተ የኢሬዘር አጠቃቀም ##

*በፍላጎት ላይ በተመሠረተ (On-Demand)* የኢሬዘር አጠቃቀም *በአገልግሎት ላይ ያልዋለ የዲስክ ሥፍራን*ለመጽዳት ቀጥሎ የተዘረዘሩትን ደረጃዎች መከተል ያስፈልጋል።

**ደረጃ 1**፦ ይህንን ![](/sbox/screen/eraser-en/18.png)  ምልክት **መንካት/ክሊክ**

**ደረጃ 2**፦ ይህንን መንገድ መከተል  **File > New Task**

![](/sbox/screen/eraser-en/19.png)

*ስእል 3፤ ከፋይል ሜኑ New Task (አዲስ ተግባር) መምረጥ*


*Unused space on drive (አገልግሎት ላይ ያልዋለ ቦታ)* የሚለው መመረጥ አለበት። 


**ደረጃ 3**፦ በውስጡ ያለውን የነጻ ሥፍራ ለማጽዳት የፈለግነውን ድራይቭ (drive) **መምረጥ**። (በዚህ ምሳሌም፣  *Local Disk (C:)* ተመርጧል። ይህ በብዙ ኮምፒውተሮች ዋና ድራይቭ ሆኖ የሚያገለግል ነው።)

![](/sbox/screen/eraser-en/20.png)

*ስእል 4፤ የኢሬዘር ትግበራ መምረጫ (Eraser Task Properties)ገጽ*


**ደረጃ 4**፦ ይህንን ![](/sbox/screen/eraser-en/21.png)  ማዘዣ **በመንካት/ክሊክ** **በኢሬዘር** የተጠቃሚዎች ዋና ገጽ የሚፈጠረውን እና የሚታየውን ትግበራ ማስጀመር ።


**ደረጃ 5**፦ ከታች በስእሉ እንደሚታየው የድንገቴ መስኮት አማራጮቹን ለማግኘት **በቀኝ-ንኬት** መክፈት።

![](/sbox/screen/eraser-en/22.png)

*ስእል 5፤ በኢሬዘር መስኮት ላይ Run የሚለው ምርጫ ተመርጦ*


**ደረጃ 6**፦ ይህንን **Run** የሚለውን ማዘዣ **በመምረጥ** በስእሉ እንደሚታየው  **የኢሬዘርን*** ድንገቴ ሳጥን መክፈት

![](/sbox/screen/eraser-en/23.png)

*ስእል 6፤ የኢሬዘር ድንገቴ ሳጥን*


**ደረጃ 7**፦ ይህንን  ![](/sbox/screen/eraser-en/16.png) ማዘዣ **መንካት/ክሊክ**።

***የኢሬዘር** የሂደት ማሳያ መስኮት ጥቅም ያልዋለውን የዲስክ ሥፍራ የማጽዳት ሒደት እንደሚከተለው ያሳያል*

![](/sbox/screen/eraser-en/24.png)

*ስእል 7፤ የኢሬዘር መስኮት በጥቅም ላይ ያልዋለውን ዲስክ በማጽዳት ሂደት ላይ*



<a name="3.3"></a>
## 3.3 በጊዜ ሰሌዳ የተወሰነ የኢሬዘር አጠቃቀም ##

ይህንን መሰል የኮምፒውተር “ጽዳት” ሥራ ዘወትር ማስታወስ ስለሚቸግር **ኢሬዘር** አስቀድመን በምንሰጠው የጊዜ ሰሌዳ በራሱ የማጽዳቱን ሥራ እንዲያከናውን ማድረግ እንችላለን። **ኢሬዘር** በታቀደለት የጊዜ ሰሌዳ መሠረት በየቀኑ፣ ወይም በሣምንት  የማጽዳት ተግባሩን የሚያከናውን አማራጭ አለው።

**ደረጃ 1**፦ **በኢሬዘር** ዋና ገጽ ውስጥ ያለውን ይህንን  ![](/sbox/screen/eraser-en/25.png) ምልክት **መንካት/ክሊክ**።

**ደረጃ 2**፦  ይህንን መንገድ በመከተል መምረጥ **File > New Task** ፤

![](/sbox/screen/eraser-en/26.png)

*ስእል 8፤ ከፋይል አማራጮች (File menu) ዝርዘር ምርጫ  New Task) የሚለውን መምረጥ*


ይህን ተከትሎ  *በስእል 4* የሚታየውን የመሰለ መስኮት  ይከፍታል (ይህ መስኮት በፍላጎት ላይ የተመሠረተ ትግበራ (on-demand) የተፈጠረበት ነው)። 


**ደረጃ 3**፦ አማራጮቹን ቀደም ሲል **በ3.2  በፍላጎት ላይ የተመሠረተ የኢሬዘር አጠቃቀም**](/am/using_eraser#3.2) በሚለው ስር እንደተጠቀሰው ማድረግ።

![](/sbox/screen/eraser-en/27.png)

*ስእል 9፤ የኢሬዘር መስኮት የመረጥነውን የጽዳት የጊዜ ሰሌዳ ያሳያል*


**ደረጃ 4**፦ Schedule   የሚለውን ክፍል/ኪስ **በመንካት/ክሊክ** ተዛማጅ የሆኑትን ሁለት ማዋቀሪያዎች መክፈት፤ 

![](/sbox/screen/eraser-en/28.png)

*ስእል 10: የየኢሬዘር Schedule ግዜ ሠሌዳ መወሰኛ የሆነው የSchedule መስኮት*


**ደረጃ 5**፦ ጽዳቱን ለማከናወን ተስማሚ ነው የምንለውን ቀን *Every* በሚለው ቁልቁል ተዘርጊ የምርጫ ዝርዝር መካከል **መምረጥ**።


**ደረጃ 6**፦ ጽዳቱን ለማከናወን ተስማሚ ነው የምንለውን ሰዓት *At* በሚለው ቁልቁል ተዘርጊ የምርጫ ዝርዝር መካከል **መምረጥ**። ሰዓቱ  በባለ 24 ሰዓት የአቆጣጠር መንገድ የተቀመጠ ነው።


**ደረጃ 7**፦ **ኢሬዘር** በራሱ ጽዳቱን እንዲያከናውን ተስማሚ ነው የምንለውን ቀንና ሰዓት  ከወሰንን በኋላ ይህንን  ![](/sbox/screen/eraser-en/21.png) ማዘዣ **መንካት/ክሊክ**።

*የመረጥነው የጊዜ ሰሌዳው  እንደሚከተለው ይታያል*።

![](/sbox/screen/eraser-en/29.png)

*ስእል 11፤ የኢሬዘር የተግባር መርሐ ግብር*


**ማስታወሻ**፦ መርሐ ግብሩ በታቀደው መሠረት እንዲከናወን በጊዜ ሰሌዳው በተጠቀሰው ወቅት  ኮምፒውተሩ ክፍት መሆን አለበት።



<a name="3.4"></a>
## 3.4 የኢሬዘርን የጊዜ ሰሌዳ መቀየር ወይም ማስቀረት ##

በፈለግነው ጊዜ (on-demand) ወይም አስቀድሞ በተቀመጠ የጊዜ ሰላዳ (scheduled) መሠረት ጽዳት ለማድረግ ከወሰንን በኋላ ትግበራውን (task) ወይም ትእዛዙን  ከዝርዝሩ ማውጣት እንፈልግ ይሆናል። 

በፈለግነው ጊዜ (on-demand) የተጀመረውን ሒደት መተው ከፈለግን የሚከተሉትን ደረጃዎች መፈጸም፤

**ደረጃ 1**፦ ይህንን  ![](/sbox/screen/eraser-en/18.png) ምልክት **በመንካት/ክሊክ** በስእሉ የሚታየውን   ተዛማጅ ትግበራ ማሳየት፤

![](/sbox/screen/eraser-en/30.png)

*ስእል 12፤ የኢሬዘር የትግበራ ዝርዝር*


**ደረጃ 2**፦ **በስእል 12** እንደሚታየው ልናስወግድ የምንፈልገውን ትግበራ (task) **መምረጥ**። 


**ደረጃ 3**፦ ድንገቴ ምርጫውን (pop-up menu) ለመክፈት የምናስወግደውን ትግበራ  **በቀኝ-ንኬት** ማዘዝ፤ ከዚያም *Delete* የሚለውን **መምረጥ**። (እንደ አማራጭ፤  ከ **ኢሬዘር** አጠቃላይ አማራጮች ግርጌ የሚገኘውን ይህንን ![](/sbox/screen/eraser-en/31.png) የማዘዣ ምልክት **መንካት/ክሊክ** እንችላለን።)

**የጊዜ ሰሌዳ ተግባርን (Scheduled Task)**  ለማስወገድም ሂደቱ ተመሳሳይ ነው። የጊዜ ሰሌዳ ተግባርን ለማስወገድ የሚከተሉትን ደረጃዎች መከተል።


**ደረጃ 1**፦ ይህንን  ![](/sbox/screen/eraser-en/25.png) ማዘዣ **መንካት/ክሊክ**፤  ከዚያም ቀደም ሲል የተገለጹትን **ደረጃ 2 እና 3 መድገም t**። 


<a name="3.5"></a>
## 3.5 የዊንዶውስን የተወገዱ ፋይሎች ማከማቻ (Recycle Bin) ስለመደምሰስ ##

**ኢሬዘር** ቀድመው **ከዊንዶውስ ዴስክቶፕ የተወገዱ ፋይሎች ማከማቻ (Windows Desktop Recycle Bin)** የተሰረዙ ሰነዶችን አሻራ ጭምር ፈጽሞ ለመደምሰስ ያስችለናል።  

ይህንን አገልግሎት ለማግኘት የሚከተሉትን ደረጃዎች መከተል ይስፈልጋል።

**ደረጃ 1**፦  የተወገዱ ፋይሎች ማከማቻውን (Recycle Bin)**በቀኝ-ንኬት** በመክፈት  **የኢሬዘርን** ድንገቴ አማራጮች (pop-up menu) መክፈት ። 

![](/sbox/screen/eraser-en/32.png)

*ስእል 13፤ በሪሳይክል ቢን (Recycle Bin) ላይ የሚታይ የኢሬዘር የድንገቴ ምርጫዎች*


**ደረጃ 2**፦ ከተዘረዘሩት የድንገቴ መስኮት አማራጮቹ ተገቢውን  **መምረጥ** እና **ሪሳይክል ቢንን (Recycle Bin)** ማጽዳት።



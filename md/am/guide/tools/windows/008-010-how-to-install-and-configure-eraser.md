

---

lang: am
community: guide
type: tools
legacy: True
child: True
os: windows
weight: 1
depth: 3
title: How to Install and Configure Eraser

---

በዚህ ገጽ የሚገኙ ዝርዝር ጉዳዮች

- [**2.0 ኢሬዘርን መጫን**](#2.0)
- [**2.1 ኢሬዘርን ማዋቀር (Configure)**](#2.1)

-------

<a name="2.0"></a>
## 2.0 ኢሬዘርን መጫን ##

**ኢሬዘርን** መጫን ቀላል እና ፈጣን ሂደት ነው። **ኢሬዘርን** ለመጫን የሚከተሉትን ደረጃዎች መከተል ይገባል።


**በኢንተርኔት ደኅንነት መጽሐፍ** ምእራፍ [**6. ስሱ መረጃዎችን በጥንቃቄ ማጥፋት የሚቻለው እንዴት ነው?**] (/am/chapter-6) ውስጥ እንደተብራራው **ኢሬዘር** በ ፋይሎች ላይ ደርቦ በመጻፍ መረጃዎችን ከሐርድ ዲስክ ላይ ያስወግዳል። በአንድ ፋይል ላይ ብዙ ጊዜ  ተደራርቦ በተጻፈበት ቁጥር የተሰረዙ መረጃዎችን መልሶ የማግኘት ዕድል እየጠበበ ይሄዳል። 


**ደረጃ 1**፦ይህንን  ![](/sbox/screen/eraser-en/01.png) **በእጥፍ ንኬት (Double click)** በመንካት*Open File - Security Warning* የሚለው ሳጥን እንዲከፈት ማድረግ። ሳጥኑ ከታየ፣ ይህንን ![](/sbox/screen/eraser-en/02.png) ማዘዣ **በመንካት/ክሊክ** የመጫኛ መርጃውን *InstallAware Wizard* እንዲከፈት ማድረግ፤ ከአፍታም ቆይታ በኋላ *Welcome to the InstallAware Wizard for Eraser* የሚለው መስኮት ይከፈታል።


**ደረጃ 2**፦ ይህንን  ![](/sbox/screen/eraser-en/03.png) ማዘዣ **በመንካት/ክሊክ** *License Agreement* የሚለውን የተጠቃሚነት ስምምነት መግለጫ ገጽን መክፈት። ከዚያም *I accept the terms of the license agreement* የሚለውን **መንካት/ክሊክ**። በስተመጨረሻም  ይህንን ![](/sbox/screen/eraser-en/03.png) ማዘዣ እንደገና **በመንካት/ክሊክ** *Important Information*  የሚለውን መስኮት መክፈት።


**ደረጃ 3**፦ መጀመሪያ በመስኮቱ ውስጥ የሚገኙትን መረጃዎች ካነበብን በኋላ ወደ ቀጣዩ ደረጃ ለመሔድ ይህንን ![](/sbox/screen/eraser-en/03.png) ማዘዣ **መንካት/ክሊክ** ሮግራሙን የምናስቀምጥበትን ቦታ የምንመርጥበትን  *Destination Folder* የሚባል መስኮት መክፈት፤ ከዚያም ይህንን ![](/sbox/screen/eraser-en/03.png) ማዘዣ መልሶ **መንካት/ክሊክ**። 


**ደረጃ 4**፦  ከታች በስእሉ የሚታየውን መስኮት ለመክፈት ይህንን ![](/sbox/screen/eraser-en/03.png) ማዘዣ  **መንካት/ክሊክ**፤

![](/sbox/screen/eraser-en/04.png)

*ስእል 1፤ የፕሮግራም ማህደር/ፎልደር የማስቀመጫ ቦታውን መምረጫ መስኮት*


**ደረጃ 5**፦ በኮምፒውተራችን ላይ የተጫነውን **ኢሬዘር** ከእኛ ከባለቤቶቹ በቀር ሌላ ማንም ሰው እንዳይጠቀምበት ለመከላከል *Only for me (current user)* የሚለውን አማራጭ **መምረጥ**፤ ቀጥሎም የመጫን ሒደቱን የምናጠናቅቅበትንን  *Completing the InstallAware Wizard for Eraser* የሚባል መስኮት ለመክፈት ይህንን ![](/sbox/screen/eraser-en/03.png)  ማዘዣ **መንካት/ክሊክ**።


**ደረጃ 6**፦ ወደ ቀጣዩ ደረጃ ለመሔድ ይህንን  ![](/sbox/screen/eraser-en/03.png) ማዘዣ **መንካት/ክሊክ**፤ በድጋሚ ይህንን  ![](/sbox/screen/eraser-en/05.png) ማዘዣ **በመንካት/ክሊክ** የመጫን ሂደቱ ተጠናቆ እና **ኢሬዘር** እንደሚከተለው ስራውን እንዲጀምር ማድረግ።

![](/sbox/screen/eraser-en/06.png)

*ስእል 2: የኢሬዘር የተገልጋዮች ዋና ማዘዣ ገጽ*



<a name="2.1"></a>
## 2.1 ኢሬዘርን ማዋቀር (Configure) ##

**ማስታወሻ**፦ በምናጠፋው መረጃው ላይ ቢያንስ ሦስት ጊዜ ደርቦ ደራርቦ መጻፍ ይመከራል።

**ጥቆማ**፦ እያንዳንዱ ድራቢ ጽሑፍ (*pass*) ጊዜ ይስወዳል፤ ስለዚህም ብዙ ድርብራቢባበዛን ቁጥር መረጃን የመደምሰሱ ሂደት ረዘም ያለ ጊዜ ይወስዳል። ይህም በርከት ያለ መጠን ያላቸውን መረጃዎች ስንሰርዝ ወይም ነጻ ሥፍራዎችን ስናጸዳ ይበልጥ ይስተዋላል። 

የድረባውን ቁጥር *Preferences: Erasing* በሚለው ክፍል የሚገኙትን አማራጮች በመመልከት ማስተካከል ይቻላል። ይህን ለማድረግ የሚከተሉትን ደረጃዎች መከተል ይገባል።


**ደረጃ 1**፦ የሚከተለው መንገድ መከተል **Edit > Preferences > Erasing...** 

![](/sbox/screen/eraser-en/07.png)

*ስእል 3፤ የኢሬዘር የተጨማሪ ምርጫዎች ማሳያ መስኮት*

*Preferences: Erasing የተባለው መስኮት በሚከተለው መልኩ ይከፈታል*

![](/sbox/screen/eraser-en/08.png)

*ስእል 4፤ የኢሬዘር ምርጫዎች  Preferences: Erasing መስኮት*


*Preferences: Erasing * የተባለው መስኮት የሚጠፉት ፋይሎች እንዴት ተደርቦ እንደሚጻፍባቸው (overwritten)  ያሳያል።

*Description*፦ ይህ አምድ የድርባ ጽሑፉን (overwrite) ሒደት ይዘረዝራል።

*Passes (ድራቢዎች)*:-*፤ ይህ  አምድ በሚጠፋው ፋይል ላይ ምን ያህል ጊዜ ተደርቦ እንደሚጻፍበት ወይም ምንያህል ድራቢዎች እንደሚኖሩት ያሳያል።

በዚህ ምሳሌ፣ የ *Pseudorandom Data* መንገድን በመከተል መረጃዎቻችን ላይ ደርበን እንጽፋለን። በመደበኛው አሠራር  (default) ከተጠቀምን አንድ  ድረባ ብቻ ይደረጋል። ይሁንና ለተሻለ ውጤት የተደራራቢዎቹንቁጥር መጨመር ይገባል።


**ደረጃ 2**፦ *በስእል 2* ላይ እንደሚታየው *# 4 Pseudorandom Data* የሚለውን አማራጭ **መምረጥ**። 


**ደረጃ 3**፦ ይህንን  ![](/sbox/screen/eraser-en/09.png) ማዘዣ **በመንካት/ክሊክ** በስእሉ እንደሚታየው *Passes (ተደራራቢዎችን)* ብዛት የምንወስንበትን መስኮት መከፈት፤

![](/sbox/screen/eraser-en/10.png)

*ስእል 3: የኢሬዘር የተደራራቢዎች/የድረባ ብዛት መወሰኛ መስኮት*


**ደረጃ 4**፦ የድረባውን ብዛት  **በሦስት እና በሰባት መካከል** ማድረግ (በድረባው መብዛት በሚፈጀው ጊዜ እና በሚሰጠው የደኅንነት (ዋስትና) መካከል ያለውን ትርፍና ኪሳራ መመዘን)።


**ደረጃ 5**፦ ይህንን ![](/sbox/screen/eraser-en/11.png) ማዘዣ **በመንካት/ክሊክ** ወደ * Passes (ተደራራቢዎች/ድረባዎች)* መስኮት መመለስ።


አሁን \# 4 Pseudorandom Data የሚከተለውን መምሰል ይኖርበታል፤

![](/sbox/screen/eraser-en/12.png)

*ስእል 4፤  የኢሬዘር የመደምሰሻ መስኮት ቁጥር አራተኛው ምርጫ ተመርጦ በማሳየት ላይ  *


**ጥቆማ**፤ *Cluster Tip Area* እና *Alternate Data Streams* በሚል ስያሜ የተቀመጡት ሁለቱ የማረጋገጫ ሳጥኖች መመረጣቸውን ማረጋገጥ በጣም አስፈላጊ ነው፤ (ብዙ ጊዜ በመደበኛ አጠቃቀም ተመርጠው ይገኛሉ።)

![](/sbox/screen/eraser-en/13.png)

*ስእል 5: የኢሬዘር Cluster Tip Area  እና Alternate Data Streams አማራጮች በመደበኛው አቀማመጣቸው ተመርጠው ይታያሉ*


- *Cluster Tip Area*፦ የኮምፒውተር ዋና ዲስክ በብዙ ትንንሽ ክፍሎች የተከፈለ ነው፤ እነዚህ ክፍሎች 'clusters' (እጅብታ) ተብለው ይጠራሉ።  ብዙ ጊዜ አንድ ፋይል በብዙ እጅብታዎች ውስጥ ሊገኝ ይችላል፤ ይሁንና ፋይሉ አንድን እጅብታ ሙሉ ለሙሉ አይሸፍንም። በመጨረሻው እጅብታ (cluster) ውስጥ አገልግሎት ላይ ያልዋለ ቦታ (space) የእጅብታ ጭማሬ ሥፍራ (cluster tip area) ተብሎ ይጠራል። የእጅብታ ጭማሬ ሥፍራ ቀድመው በድርብርብ የተጻፉ እና የእጅብታውን የተወሰነ ክፍል ያካለሉ ከሌላ ፋይል የተገኙ መረጃዎችን ይዞ ሊሆን ይችላል። በእጅብታ ጭማሬ ውስጥ ያለ መረጃ በመረጃ አሳሽ መሣርያ/ባለሞያ ሊነበብ ይችላል። ስለዚህም ለተሻለ የደኅንነት ዋስትና ይህንን  *Cluster Tip Area* የሚል አማራጭ **መምረጥ**።

- *Alternate Data Streams*፦ አንድ ፋይል በኮምፒውተር ላይ ሲከማች በተለያየ ክፍል ተከፋፍሎ ሊመጣ ይችላል:፡  ለምሳሌ በዚህ ገጽ ላይ የሚነበበው ጽሑፍ ውስጥ ሁለቱንም ማለትም ራሱን ጽሑፉን እና ምስል የያዘ ነው። ሁለቱም በኮምፒውተሩ የተለያየ ሥፍራ ወይም ተፋሰሶች (streams) ይከማቻሉ። ስለዚህም ከአንድ ጽሑፍ ጋር ያሉ ተዛማጅ ክፍሎች በተገቢው ሁኔታ መሰረዛቸውን ለማረጋገጥ ይህንን *Alternate Data Streams* የተባለ ማዘዣ **መምረጥ**ይገባል።


**ደረጃ 6**፦ ይህንን  ![](/sbox/screen/eraser-en/11.png) **መንካት/ክሊክ**።

አሁን **ኢሬዘር** መረጃዎችን ደርቦ በመጻፍ ፋይሎችን በአስተማማኝ መንገድ እንዲያጠፋ አድርገነዋል። እንዲሁም *Preferences: Erasing* በሚባለው ገጽ ላይ *Unused Disk Space* የሚለው አገልግሎት መመረጡን መከታተል ያስፈልጋል። ይሁንና የምንፈልገውን ድረባ ልኬት/ብዛት ከሚወስደው ጊዜ ጋራ በማነጻጸር መምረጥ ይኖርብናል። ነጻ ስፍራን (free-space) በድረባ ለማጽዳት (wipe ) እያንዳንዱ ድረባ ወደ ሁለት ሰዓታት ሊወስድ እንደሚችል ከግምት መክተት ያስፈልጋል። 


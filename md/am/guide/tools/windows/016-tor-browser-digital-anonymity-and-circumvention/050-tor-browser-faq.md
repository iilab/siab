

---

lang: am
community: guide
type: tools
legacy: True
child: True
os: windows
weight: 5
depth: 3
title: Tor Browser FAQ

---

<a name="6.0"></a>
## 6.0 የሚዘወተሩ ጥያቄዎች ##


**ቶር** በየጊዜው ጥልቅ ፍተሻ የሚደረግበት በጥንቃቄ የሚሰራ ሶፍትዌር ነው። **ቶር** በዓለም ዙሪያ የሚኖሩ በመቶ ሺህዎች የሚቆጠሩ ሰዎች የሚጠቀሙበት ኔትወርክ ሲሆን በየጊዜው የሚደረግለት ማሻሻያ የበለጠ አስተማማኝና ምሥጢራዊነቱ የተጠበቀ እንዲሆን አድርጎታል። በዚህ ምእራፍ የቀረበው ማብራሪያ በመጠኑ የተወሳሰበ ቢመስልም በአብዛኛው **ቶርን** በትክክል ለማሠራት  [**3.0 በቶር ኔትወርክ ከኢንተርኔት ጋራ መገናኘት**](/am/tor_anonymitynetwork)  የሚለውን ክፍል ሳያነቡ ማለፍ የሚመከር አይደለም። 

መንሱር **በኢንተርኔት ደኅንነት መጽሐፍ** ሳንሱርን/እገዳን ሰለማለፍ የሚያወሳውን ምእራፍ  [**8. ማንነትን መደበቅ እና የኢንተርኔት ሳንሱርን/እገዳን ማለፍ**](/am/chapter-8) በጥንቃቄ አንብቧል። በተጨማሪም **የቶርን** መመሪያ አንብቦ ጨርሷል። ሆኖም ጥቂት ጥያቄዎች አሉት፤ **ቶርን** ለዓመታት በመጠቀም የሚያውቃትን ማክዳን እየጠየቃት ነው።


<div class="background" markdown="1"> 

***ጥያቄ**፦ እንደው ለነገሩ፣ **ቶርን** መጠቀም ያለብኝ ለምንድን ነው? 

***መልስ**፦ የኢንተርኔት ሳንሱርን አልፎ የሚፈልጉትን ድረ ገጽ ለማግኘት **ቶር** በጣም ጥሩ መሣሪያ ነው። የኢንተርኔት አገልግሎት ሰጪያችን () የምንጎበኘውን ድረ ገጽ ምንነት እንዳያውቅብን ከፈለግንም **ቶር** ጥሩ ከለላ ይሰጠናል። **ቶር** የምንጎበኛቸው ድረ ገጾች ያለንበትን አድራሻ እንዳያውቁብን ለማድረግም ያስችለናል።*   


***ጥያቄ**፦ በ“Message Log” ላይ የስሕተት ማመልከቻ መልእክቶች (error messages) ደርሶኛል። ምን ማድረግ ይኖርብኛል?*

***መልስ**፦ በቅድሚያ መልእክቶቹ በዚህ [**Tor FAQ**](https://trac.torproject.org/projects/tor/wiki/TheOnionRouter/TorFAQ) የቶር መርጃ ዝርዝር ውስጥ መገኘት አለመገኘታቸውን አረጋግጥ። ሌላው አማራጭ በቪዳሊያ የመቆጣጠሪያ ማማ (Vidalia Control Panel) የሚገኘውን ይህንን ![](/sbox/screen/tor-en/88.png) ማዘዣ **በመንካት** የተለመዱ ችግሮችን ለመፍታት የሚረዳንን ይህንን [**How to Troubleshoot Common Problems in Tor**](/en/tor_troubleshooting) ገጽ መክፈት።*


***ጥያቄ**፦ **የቶር ማሰሻን (Tor Browser)** ስጠቀም ሌሎቹ ፕሮግራሞቼ በሙሉ ከኢንተርኔት ጋራ የሚገናኙት **በቶር ኔትወርክ** በኩል ይሆናልን?*

***መልስ**፦ አይደለም፤ **የቶር መረብን (Tor network)** መገናኘት ያለብን **በፋየርፎክስ** ብቻ መሆን እንዳለበት መዘንጋት የለብንም፤ **ቶርበተን (Torbutton)** እንዲሰራ መደረጉንም (enabled) ማረጋገጥ ያስፈልጋል። ሌሎቹ ፕሮግራሞች በሙሉ ከኢንተርኔት ጋራ የሚገናኙት በቀጥታ ነው። **በቶር ኔትወርክ** ከኢንተርኔት ጋራ መገናኘታችንን ፍጹም ለማረጋገጥ ይህንን **https://check.torproject.org** ድረ ገጽ መክፈት እንችላለን። **ቶር** ተጠቃሚዎች ያልተለመዱ ወይም አዲስ ድረ ገጾችን ሲጎበኙ ተገቢውን ጥንቃቄና ምርጫ ያደርጋሉ የሚል ግምት ይወስዳል።* 


***ጥያቄ**፦ **ቶር** **በፋየርፎክስ** ማሰሻ የማደርጋቸውን ግንኙነቶች በሙሉ ይጠብቅልኛል?

***መልስ**፦ **ቶር** በአንተና **በቶር** መረብ (network) መካከል የሚደረገውን ግንኙነት በሙሉ ኢንክሪፕት ያደርጋል። ሆኖም **ቶር** በመረቡ እና ከምንገናኛቸው መዳረሻ ድረ ገጾች ጋራ ያለውን ግንኙነት ኢንክሪፕት ማድረግ እንደማያችል ማስታወስ አለብን። ለዚህ መድኀኒቱ **የኤችቲቲፒኤስ ፕሮቶኮል (HTTPS protocol)** ወይም ሌሎች መሰል የኢንክሪፕሽን አይነቶች መጠቀም ነው። የምንለዋወጣቸውን መረጃዎች ደኅንነትና ምሥጢራዊነት የሚያሳስበን ከሆነ ኢንክሪፕሽን መጠቀም ግዴታ ይሆናል።* 

</div>



<a name="6.1"></a>
## 6.1 የክለሳ ጥያቄዎች ##

- **በቶር** መረብ አንድ ግንኙነት ለመፍጠር ጥቅም ላይ የሚውሉት **የቶር** ሰርቨሮች ስንት ናቸው?
- ስለእነዚህ ሰርቨሮች ተጨማሪ መረጃ መመልከት የሚቻለው የት ነው? 
- **በቶር** በኩል ድረ ገጾችን ለማግኘት መለወጥ ያለባቸው አሠራሮች/አጠቃቀሞች () የትኞቹ ናቸው? 
- **የቶር** መረብን ለማግኘት መመሥራት ያለባቸው ፕሮግራሞች የትኞቹ ናቸው? 
- **ዊንዶውስ (Windows)** በተከፈተ ቁጥር **ቪዳሊያ** አብሮ እንዳይከፈት ለማድረግ የምንችለው እንዴት ነው?


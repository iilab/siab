

---

lang: am
community: guide
type: tools
legacy: True
child: True
os: windows
weight: 3
depth: 3
title: Using the Tor Browser

---

- [**4.0 ስለ ቪዳሊያ መቆጣጠሪያ ማማ (Vidalia Control Panel)**](#4.0)
- [**4.1 የቶር ግንኙነትን መመልከት (View)**](#4.1)
- [**4.2 የቪዳሊያን የመቆጣጠሪያ ማማ መመልከት እና ማስተካከል (Configure)**](#4.2)
- [**4.3 የቶር ፕሮግራምን ማስጀመርና ማስቆም**](#4.3)

-------

<a name="4.0"></a>
## 4.0 ስለ ቪዳሊያ መቆጣጠሪያ (Vidalia Control Panel) ##

*የቪዳሊያ የመቆጣጠሪያ ማማ* (Vidalia Control Panel) **ቶርን** ለመቆጣጠር የምንችለበት ዋናው ቦታ ነው። ማማው **የቶርን** የአገልግሎት ምርጫዎች በሚገባ እንድንጠቀምበት ያግዘናል፣ የግንኙነታችንን መለያዎች (connection parameters)  ያሳየናል።  *የቪዳሊያን የመቆጣጠሪያ ማማ* (Vidalia Control Panel) ለመክፈት የሚከተለውን መመሪያ መከተል ነው።

**የቶር ማሰሻችንን (Tor Browser) ከፍተን እየተጠቀምንበት ከሆን** *የቪዳሊያ የመቆጣጠሪያ ማማ* (Vidalia Control Panel) ** ለመክፈት ይህንን ![](/sbox/screen/tor-en/32.png) መልክት **በእጥፍ ንኬት** መንካት።

**ጥቆማ**፦ አረንጓዴ ቀለምና የሽንኩርት ቅርጽ ያለውን ምልክት በቀኝ-ንኬት ብንከፍተው፣ *የቪዳሊያ የመቆጣጠሪያ ማማ* (Vidalia Control Panel) በስእሉ እንደሚታየው በድንገቴ ማስታወሻ ሳጥን መልክ ይከፈታል፤

![](/sbox/screen/tor-en/73.png)

*ስእል 1፤ የቪዳሊያ የመቆጣጠሪያ ማማ በድንገቴ ተከፋች መስኮት ይታያል*


**የቶር ማሰሻችንን (Tor Browser) ከፍተን እየተጠቀምንበት ካልሆነ** ወደ **ቶር ማሰሻ** ማህደር/ፎልደር በመሔድ ይህንን ![](/sbox/screen/tor-en/60.png) ምልክት **በእጥፍ-ንኬት (double-click)** በመክፈት *የቪዳሊያ የመቆጣጠሪያ ማማን* (Vidalia Control Panel) ሥራ ማስጀመር እንችላለን። ይህን በቀጥታ **ከቶር** መረብ ጋራ ያገናኘናል፤ በስእሉ እንደሚታየው። 

![](/sbox/screen/tor-en/61.png)

*ስእል 2፤ የቪዳሊያ የመቆጣጠሪያ ማማ ከቶር መረብ ጋራ የተፈጠረ ትክክለኛ ግንኙነትን ያሳያል*


<a name="4.1"></a>
## 4.1 የቶር ግንኙነትን መመልከት (View) ##

**ደረጃ 1**፦ ከታች በስእሉ የሚታየውን ገጽ ለመክፈት ይህንን  ![](/sbox/screen/tor-en/62.png)  ምልክት **መንካት/ክሊክ**

![](/sbox/screen/tor-en/63.png)

*ስእል 3፤ የቶር መረብ ካርታ*


*የቶር መረብ ካርታ (Tor Network Map)* ለአገልግሎት ክፍት የሆኑ **የቶር** የማንነነት መሰወሪያ መረቦችን የሚደግፉ ሰርቨሮችን ዝርዝር ያሳየናል። በስተግራ በኩል የሚገኘው ዝርዝር ለአገልግሎት ዝግጁ የሆኑ ሰርቨሮችን ከመረጃ የመሸከም አቅማቸው (ብንድዊድዝ) እና ካሉበት ቦታ ጋራ የሚያመላክተን ነው።

- ይህንን ዝርዝር ሰርቨሮቹ ባሉበት አገር (በእንግሊዝኛው የፊደል ተራ ከፊት ወደኋላ ወይም ከኋላ ወደፊት) ወይም መረጃ በመሸከም አቅማቸው መጠን (ባንድዊድዝ) ቅደም ተከተል ለመደርደር ከፈለግን ይህንን  ![](/sbox/screen/tor-en/64.png) ማዘዣ **መንካት/ክሊክ** እንችላለን።

የዓለምን ገጽ ከሚያሳየው ካርታ በታች ሁለት ክፍሎች ይገኛሉ። እነርሱም የ*Connections* እና ዝርዝር መረጃዎች የሚገኝበት ክፍሎች ናቸው። *Connections* የሚባለው ክፍል በዘፈቀደ የተመረጡ **የቶር** ሰርቨሮች ዝርዝር ያሳየናል። ማንነታችንን ሰውረን ግንኙነት የምንፈጥረው በእነዚህ ሰርቨሮች በኩል ነው።
-  *Connections* በሚለው ስር አንድ ሰርቨር በመምረጥ **በቶር** መረብ የተገናኘንበትን ሰርቨር ለማወቅ እንችላለን። በካርታው ላይ የግንኙነታችንን መንገድ የሚያመለክተው በአረንጓዴ ቀለም የተሰመረው መስመር ነው። 
 
ከአጠገቡ የሚገኘው ሰሌዳ በስተግራ በኩል *Relay* በሚለው ክፍል ስለሚታየው ሰርቨር ዝርዝር መረጃ የምናገኝበት ነው። ለምሳሌ *በስእል 3* በካናዳ የሚገኝ *settingOrange* ስለተባለ ሰርቨር ዝርዝር መረጃ እንመለከታለን። 

**ማስታወሻ**፦ *የቶር የግንኙነት መረብ ካርታ (Tor Network Map)*  **የቶርን** ውስብስብ አሠራር በቀላሉ  የሚያሳይና መረጃዎችን የሚሰጠን ነው።


<a name="4.2"></a>
## 4.2 የቪዳሊያን መቆጣጠሪያ ማማ መመልከት እና ማስተካከል (Configure) ##

**ደረጃ 1**፦ ከታች የሚታየውን ገጽ ለመክፈት ይህንን  ![](/sbox/screen/tor-en/65.png) ማዘዣ **መንካታ/ክሊክ** 

![](/sbox/screen/tor-en/66.png)

*ስእል 4፤ የቪዳሊያ የመቆጣጠሪያ ገጽ (Control Panel) የአሠራር መወሰኛ (Settings) ገጽ*  


*General* የሚለው ክፍል  **ዊንዶውስ** ሲከፈት  **ቪዳሊያ (Vidalia)** አብሮ እንዲከፈትና **የቶር** ፕሮግራም ሥራ እንዲጀምር የምንፈልግ ከሆነ ይህንኑ አሠራር መደበኛ እንዲሆን እንድናዝ ያስችለናል። 

**ቪዳሊያን (Vidalia)** ራሳችን በምንፈልግ ጊዜ ብቻ ሥራ መስጀመር የምንፈልግ ከሆነ *Start Vidalia when my system starts* የሚለውን ምርጫ መሰንከል (disable) ይኖርብናል።

**ማስታወሻ**፦ ጀማሪ ተጠቃሚዎች *በስእል 4* ያለውን የአሠራር ምርጫ እንዳለ እንዲጠቀሙበት ይመከራል።


**ደረጃ 2**፦ የመረጥነውን አሠራር ለማረጋገጥ ይህንን ![](/sbox/screen/tor-en/67.png) ማዘዣ **መንካት/ክሊክ**

**የቶር** መደበኛ ቋንቋ እንግሊዝኛ ቢሆንም  *Appearance* በሚለው ክፍል ከሚገኙት ሌሎች ቋንቋች የምንፈልገውን መምረጥ እንችላለን። ይህ ክፍል የመቆጣጠሪያ ማማውን (*Vidalia Control Panel*) ን ገጽታ ለመቀየር ያስችለናል።

![](/sbox/screen/tor-en/68.png)

*ስእል 5፤ የቫዲሊያ ማማ የገጽታ መቀየሪያ ገጽ*


<a name="4.3"></a>
## 4.3 የቶር ፕሮግራምን ማስጀመርና ማስቆም ##

**ደረጃ 1**፦ በሥራ ላይ የሚገኘውን **የቶር** ፕሮግራም ለማስቆም ስንፈልግ *በቪዳሊያ አቋራጭ ማዘዣ (Vidalia Shortcuts)* የሚገኘውንን ይህንን ![](/sbox/screen/tor-en/69.png) ማስቆሚያ **መንካት** እንችላለን።  ወዲያውኑ የቪዳሊያ የሥራ ሒደት መከታተያ/ማመልከቻ *Status*  ከታች በስእሉ የሚታየውን ይመስላል። 

![](/sbox/screen/tor-en/70.png)

*ስእል 6፤ የቶር የሒደት ማመልከቻ ቶር ሥራ ማቆሙን ያሳያል*


**ደረጃ 2**፦ **የቶር** ፕሮግራምን መልሰን ሥራ ማስጀመር ስንፈልግ ይህንን  ![](/sbox/screen/tor-en/71.png) ማዘዣ **መንካት** እንችላለን። ከጥቂት ሰከንዶች በኋላ የሒደት ማሳያው  ፕሮግራሙ ሥራ መጀመሩን ያሳየናል። ስእሉ ይህንን ያሳያል። 

![](/sbox/screen/tor-en/72.png)

*ስእል 7፤ የቶር የሒደት ማመልከቻ ቶር ሥራ መጀመሩንና ግንኙነት መፍጠሩን ያሳያል* 


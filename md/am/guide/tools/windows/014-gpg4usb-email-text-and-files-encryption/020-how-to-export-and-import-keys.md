

---

lang: am
community: guide
type: tools
legacy: True
child: True
os: windows
weight: 2
depth: 3
title: How to Export and Import Keys

---

በዚህ ገጽ የሚገኙ ክፍሎች፤

- [**3.1 የአደባባይ ቁልፍን በጂፒጂ4ዩኤስ ማቀበል (Export)**](#3.1)
- [**3.2 የአደባባይ ቁልፍን በጂፒጂ4ዩኤስ መቀበል (Import)**](#3.2)
- [**3.3 ጂፒጂ4ዩኤስቢን በመጠቀም የአደባባይ ቁልፍን ትክክለኛነት ማረጋገጥ**](#3.3)

-------

<a name="3.1"></a>
## 3.1 የአደባባይ ቁልፍን በጂፒጂ4ዩኤስ ማቀበል (Export) ##

መልእክት የምንለዋወጠው ሰው ኢንክሪፕት የተደረገ ነገር ለመላክ እንዲችል በቅድሚያ የተቀባዩን የአደባባይ ቁልፍ (Public Key) ማግኘት  ይኖርበታል። 

**በጂፒጂ4ዩኤስቢ** በመጠየአደባባይ ቁልፍን  ለማቀበል የሚከተሉትን ደረጃዎች መከተል ያስፈልጋል፤


**ደረጃ 1**፦ ይህንን  ![](/sbox/screen/gpg4usb-en/02.png) ማዘዣ **በእጥፍ ንኬት** በመንካት  **የጂፒጂ4ዩኤስቢን** ፕሮግራም መክፈት።

**ደረጃ 2**፦ ይህንን ![](/sbox/screen/gpg4usb-en/03.png) ማዘዣ **በመንካት/ክሊክ**  የሚከተለውን ገጽ መክፈት፤

![](/sbox/screen/gpg4usb-en/10.png)

*ስዕል 1፤  የቁልፍ መቆጣጠሪያው (Key Management) መስኮት ሁሉንም ጥንድ ቁልፎች ያሳያል*


**ደረጃ 3**፦ ከላይ  *በስእል 1* እንደሚታየው የራሳችንን ቁልፍ **መምረጥ (Check)**።

**Step 4**፦ **Key** በሚለው ክፍል/ሜኑ ስር የሚገኘውን  *Export To File* የሚለውን ማዘዣ  **መምረጥ**።

![](/sbox/screen/gpg4usb-en/11.png)

*ስዕል 2፤ የቁልፍ መቆጣጠሪያው (Key Management) መስኮት “Export To File” የሚለው የማቀበያ/መላኪያ አገልግሎቱ ተመርጦ*


ይህም የሚከተለው መስኮት እንዲከፈት ያደርጋል፤

![](/sbox/screen/gpg4usb-en/12.png)

*ስዕል 3፤ የ “Export To Folder” የማሰሻ መስኮት*


**ደረጃ 5**፦ ይህንን ![](/sbox/screen/gpg4usb-en/13.png) ማዘዣ **በመንካት/ክሊክ**  ጥንድ ቁልፎቹን **በጂፒጂ4ዩኤስቢ** ፕሮግራም ማህደር ውስጥ ማስቀመጥ።

**ማስታወሻ**፦ የአደባባይ ቁልፎችን በሌላ ሥፍራ ለማኖር የምንፈልግ ከሆነ ደግሞ *የExport To Folder* ማሰሻን በመጠቀም ተፈላጊውን መስኮት መክፈት እንችላለን።


**ደረጃ 6**፦ የአደባባይ ቁልፋችንን ከሚላከውን ፋይል ጋራ እንደ አባሪ በማጣመር **መላክ**።


<a name="3.2"></a>
## 3.2 የሌላኛውን ወገን የአደባባይ ቁልፍ በጂፒጂ4ዩኤስ መቀበል (Import) ##

መረጃዎችን ኢንክሪፕት ከማድረግ እና ከመላክ አስቀድሞ የተቀባዩን የአደባባይ ቁልፍ   መቀበል ያስፈልጋል። **ጂፒጂ4ዩኤስቢን** በመጠቀም የመረጃ ተለዋዋጩን ሰው የአደባባይ ቁልፍ ለመቀበል የሚከተሉትን ደረጃዎች መከተል ያስፈልጋል፤

**ደረጃ 1**፦ ይህንን![](/sbox/screen/gpg4usb-en/03.png) ማዘዣ **በእጥፍ ንኬት** በመንካት  **የጂፒጂ4ዩኤስቢ** ፕሮግራምን መክፈት። 

**ደረጃ 2**፦ ከታች የሚታየውን መስኮት ለመክፈት ይህንን  ![](/sbox/screen/gpg4usb-en/14.png) **መንካት/ክሊክ** ፤

![](/sbox/screen/gpg4usb-en/15.png)

*ስዕል 4፤ Import Key የተባለው የአደባባይ ቁልፍ መቀበያ ሳጥን*


**ደረጃ 3**፦ የአደባባይ ቁልፉን አድራሻ **መምረጥ** ፤ ከዚያም ይህንን  ![](/sbox/screen/gpg4usb-en/09.png) ማዘዣ **መንካት/ክሊክ** የሚከተለውን ገጽ መክፈት፤

![](/sbox/screen/gpg4usb-en/16.png)

*ስዕል 5፤ የጂፒጂ4ዩኤስቢ መስኮት ለምሳሌነት ከተፈጠረችው ከሳሊማ አካውንት ጋር የተጣመረውን አዲስ የአደባባይ  ቁልፍ ያሳያል።*


አሁን መረጃ ልንለዋወጠው ያሰብነውን ሰው የአደባባይ ቁልፍ በትክክል አምጥተናል/ተቀብለናል። በመቀጠል የቁልፉን ትክክለኝነት ማረጋገጥ  ማድረግና መፈረም ይጠበቃል።


<a name="3.3"></a>
## 3.3 ጂፒጂ4ዩኤስቢን በመጠቀም የአደባባይ ቁልፍን ትክክለኛነት ማረጋገጥ ##

የተቀበልነው የአደባባይ ቁልፍ በትክክልም ከምንፈልገው ሰው የተላከ መሆኑን ማረጋገጥ አለብን። መልእክት ለመለዋወጥ ያቀድነው ሁለቱም ወገኖች (መልእክት ተለዋዋጮቹ ወይም ላኪና ተቀባይ) የተቀባበልነው የአደባባይ ቁልፍ በእርግጥም ከምንፈልገው ሰው መላኩንና ትክክለኛ መሆኑን መፈተሽ ያስፈልገናል።
 

የተለዋወጥናቸው የአደባባይ ቁልፎች ትክክለኛ መሆናቸውን ለማረጋገጥ  የሚከተሉትን ደረጃዎች መከተል፤

**ደረጃ 1**፦ የማጣራቱን ሥራ ለማከናወን ላኪና ተቀባይ ከኢሜይል ውጭ በሆነ የመገናኛ ዘዴ መገናኘት አለባቸው። 

**ማስታወሻ**፦ ከትክክለኛው ሰው ከራሱ ጋራ መገናኘታችንን እርግጠኛ እስከሆንን ድረስ ለማጣራቱ ስራ በስልክ፣ በአጭር መልእክቶች፣ ስካይፕን በመሳሰሉ የድምጽ አገልግሎቶች (**Voice over Internet Protocol** (**VoIP**)) ወይም በሌሎች መንገዶችን መጠቀም እንችላለን። በጥንቃቄ የታቀደ ከሆነ የቴሌፎን ቅብብሎሽ እና የፊት ለፊት ግንኙነት  ዋስትና ይሰጣሉ። 

**ደረጃ 2**፦ ተቀባይ እና አቀባይ የተለዋወጥነውን የአደባባይ ቁልፎች “መለያ አሻራ ('fingerprints')” ማረጋገጥ ይኖርብናል። 

**ማስታወሻ**፦ “መለያ አሻራ ('fingerprints')” ከእያንዳንዱን ቁልፍ ጋራ የተያያዘ፣ የቁልፉን ትክክለኝነት የሚያረጋግጥ የአሃዞች እና የፊደላት ስብስብ ነው። “የመለያ አሻራው” በራሱ ሚስጥራዊ አይደለም፤ መዝግበን ልናስቀምጠውና እና ከተወሰነ ጊዜ በኋላ ለማራጋገጫነት ልንጠቀምበት እንችላለን። 

የፈጠርናቸውን መንታ ቁልፎች የመለያ አሻራ እንዲሁም የተቀበልናቸውን የአደባባይ ቁልፎች አሻራ ለመመልከት የሚከተሉትን ደረጃዎች መከተል ይጠበቃል፤

**ደረጃ 1**፦  አንድ ቁልፍ **መምረጥ** እናም **በቀኝ ንኬት** ተዛማጅ የሆነውን  ድንገቴ መስኮትን መክፈት። 


**ደረጃ 2**፦ *በስዕል 6* እንደሚታየውን ከሚቀርቡት አማራጮች መካከል *Show Keydetails* የሚለውን **መምረጥ**። 

![](/sbox/screen/gpg4usb-en/17.png)

*ስዕል 6፤ ድንገቴ መስኮት የቁልፎች ዝርዝርና ተጣማሪ መረጃዎችን ያሳያል*


*ተከትሎ ቀጥሎ በስእሉ የሚታየው መስኮት ይከፈታል።*

![](/sbox/screen/gpg4usb-en/18.png)

*ስዕል 7፤ ድንገቴ መስኮቱ ከቴሬንስ ተጋሪ ጋር መረጃ የምትለዋወጠውና የአደባባይ ቁልፏን የላከችለትን የሳሊማን ቁልፍ ዝርዝር መረጃ ያሳያል፤ የቁልፉ ልዩ የመለያ አሻራ በጥቁር ቀለም ተከቦ ይታያል*


**ደረጃ 3**፦ የተለዋወጥናቸውን የአደባባይ ቁልፎች የመለያ አሻራ ትክክለኝነት **በጂፒጂ4ዩኤስቢ** ፕሮግራም ውስጥ በማነጻጸር ማረጋገጥ። 

እያንዳንዱ ጥንድ ቁልፍ የራሱ ልዩ የመለያ አሻራ (fingerprint) አለው። የአደባባይ ቁልፍ የላክንለት ሰው/ተቀባይ ከቁልፉ ጋራ የሚያገኘው የመለያ አሻራ እኛ ካለን አሻራ ጋራ ተመሳሳይ መሆን አለበት፤ በተመሳሳይም እርሱዋ የላከችልን የአደባባይ ቁልፍ አሻራ እርሱዋ ካላት የራሱዋ አሻራ ጋራ ተመሳሳይ መሆኑን **በጂፒጂ4ዩኤስቢ** ፕሮግራም ማነጻጸር ይኖርባታል። 

የአደባባይ ቁልፍ ተጋሪዎች የተለዋወጧቸውን ቁልፎች የመለያ አሻራ ትክክለኛነት መናበብባ  ማረጋገጥ አለባቸው። የመለያ አሻራዎቹ ካልተመሳሰሉም አዲስ የአደባባይ ቁልፎችን እንደገና በመፍጠር መለዋወጥ አለባቸው። 
የመለያ አሻራዎቹ **በትክክል** ከተመሳሰሉ ኢንክሪፕት የተደረጉ መልእክቶችን እና ፋይሎችን በሚስጥራዊ ኹኔታ መለዋወጥ ይቻላል። 



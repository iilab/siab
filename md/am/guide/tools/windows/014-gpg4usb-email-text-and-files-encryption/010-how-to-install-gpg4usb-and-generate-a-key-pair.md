

---

lang: am
community: guide
type: tools
legacy: True
child: True
os: windows
weight: 1
depth: 3
title: How to Install gpg4usb and Generate a Key Pair

---

በዚህ ገጽ የሚዳሰሱ ርእሰ ጉዳዮች፤

- [**2.0 ጂፒጂ4ዩኤስቢን መጫን**](#2.0)
- [**2.1 ጂፒጂ4ዩኤስቢን በመጠቀም መንታ ቁልፍመፍጠር**](#2.1)

-------

<a name="2.0"></a>
## 2.0 ጂፒጂ4ዩኤስቢን መጫን ##

**ጂፒጂ4ዩኤስቢን** መጫን ቀላል እና ግልጽ የሆኑ ደረጃዎች አሉት። ለመጀመር የሚከተሉትን ደረጃዎች መከተል ያስፈልጋል።

**ደረጃ 1**፦ **የጂፒጂ4ዩኤስቢ** የተጠረዘ መዝገብ/ፋይል (zipped archive file) መክፈት፤ ከዚያም በውስጡ የሚገኙትን ፋይሎች በሙሉ ወደ ተንቀሳቃሽ የመረጃ ቋት ወይም በኮምፒውተራችን ላይ ወደፈጠርነው ማህደር/ፎልደር **ማሸጋገር (extract)**፤

![](/sbox/screen/gpg4usb-en/01.png)

*ስዕል 1፤ የጂፒጂ4ዩኤስቢ ፕሮግራም ማስቀመጫ ሥፍራ*


**ደረጃ 2**፦ **የጂፒጂ4ዩኤስቢን** ፕሮግራም  ሥራ ለማስጀመር ይህንን ![](/sbox/screen/gpg4usb-en/02.png) ፋይል  **በእጥፍ-ንኬት (double click)** መክፈት። ተከትሎ **የጂፒጂ4ዩኤስቢ** ማህደር/ፎልደር ይከፈታል። በማህደሩ/ፎልደሩ ውስጥ ከሚገኙት  ይህንን ![](/sbox/screen/gpg4usb-en/03.png) ማዘዣ **በእጥፍ ንኬት (double click)** በመክፈት  *Open File - Security Warning* የሚለውን መስኮት መክፈት።  

**ደረጃ 3**፦ ይህንን ![](/sbox/screen/gpg4usb-en/04.png) **በመንካት/ክሊክ** **የጂፒጂ4ዩኤስቢ** ፕሮግራምን እንደሚከተለው መክፈት፤

![](/sbox/screen/gpg4usb-en/05.png)

*ስዕል 2: የጂፒጂዩኤስቢ ዋና የመቆጣጠሪያ መስኮት*

<a name="2.1"></a>
## 2.1 የጂፒጂ4ዩኤስቢን መንታ ቁልፍ መፍጠር ##

መዛግብትን፣ ፋይሎችን እና የኢሜይል መልእክቶችን ኢንክሪፕት ወይም ዲክሪፕት ከማድረጋችን አስቀድሞ፣ መንታ ቁልፍ መፍጠር ይኖርብናል። ይሁንና ለሌሎች የሚላከውን መረጃ ኢንክሪፕት ከማድረጋችን በፊት ተቀባዮቹ የአደባባይ ቁልፋቸውን ሊልኩልን፣ የእኛንም ልንሰጣቸው እንደሚገባ እንዳለባቸው ማስታወስ ያሻል። የአደባባይ ቁልፍን ለሌሎች ማጋራት የሚቻልበት መንገድ  በሚቀጥለው ክፍል ተብራርቷል። አሁን መንታ ቁልፍ ለመፍጠር እንችል ዘንድ የሚረዱትን ቀጣዮቹን ደረጃዎች እንመልከት፤  

**ደረጃ 1**፦ ይህንን ![](/sbox/screen/gpg4usb-en/06.png) መግቢያ **በመንካት/ክሊክ** የሚከተለውን መስኮት መክፈት፤

![](/sbox/screen/gpg4usb-en/07.png)

*ስዕል 3፤ የቁልፎች መፍጠሪያ ክፍሉ Keymanagement መስኮት Generate Key ክፍል* 

**ደረጃ 2**፦ *Key* በሚለው ክፍል (ሜኑ) ስር የሚገኘውን ይህንን *Generate Key* በመምረጥ የ *Generate Key* መስኮት እንዲከፈት ማድረግ። 

**ደረጃ 3**፦ ተገቢውን መረጃ በተጓዳኝ በሚታየው የጽሑፍ ማስገቢያ ላይ **ማስገባት** እና የከፈትነው መስኮት የሚከተለውን እንዲመስል ማድረግ፤

![](/sbox/screen/gpg4usb-en/08.png)

*ስዕል 4፡ የተሟላ የመንታ ቁልፍ መፍጠሪያ ቅጽ ምሳሌ*

**አስፈላጊ መረጃ**፦ የግል ቁልፋችንን ደኅንነት ለመጠበቅ አስተማማኝ የይለፍ ቃል ማዘጋጀት ይኖርብናል። ስለይለፍ ቃል ( [**3. አስተማማኝ የይለፍ (የምስጢር) ቃል መፍጠር እና መጠቀም**](/am/chapter-3) የሚለውን ምእራፍ ማየት ይጠቅማል።)

**ማስታወሻ**፦ ለመንታ ቁልፎቹ የአገልግሎት ዘመን ማብቂያ ቀን ከመወሰናችን በፊት  *Never Expire* የሚለውን ሳጥን **ባለመምረጥ (disable)**  የቀን መወሰኛው  የቀን መቁጠሪያ እንዲሠራ ማድረግ ይኖርብናል። 

**ማስታወሻ**፦ *KeySize in Bit*  የሚለው ክፍል የመንታ ቁልቾቹን መጠን ለመወሰን  ያገለግላል። የቁልፉ መጠን በጨመረ መጠን  ፋይሎችን ኢንክሪፕት እና ዲክሪፕት ለማድረግ አስተማማኝ ቢኾንም ለመፍጠር ግን በአንጻራዊነት ረዘም ያለ ጊዜ እንደሚሻ ማስታዋስ ያስፈልጋል።  

**ደረጃ 4**፦ መንታ ቁልፍ ለመፍጠር ይህንን ![](/sbox/screen/gpg4usb-en/09.png) ማዘዣ**መንካት/ክሊክ**። መንታ ቁልፉ በተሳካ ኹኔታ ከተፈጠረ በኋላ፣ ገጹ  የሚከተለውን ይመስላል፤ 

![](/sbox/screen/gpg4usb-en/10.png)

*ስዕል 5፤ የKey Management መስኮት-አዲስ የተፈጠረውን መንታ  ቁልፍ ያሳያል* 

ከላይ እንደተገለጸው አዲሱ መንታ ቁልፍ በተሳካ ሁኔታ ተፈጥሯል። ቀጥሎ ደግሞ የአደባባይ ቁልፋችንን ከሌሎች ሰዎች ጋራ ለመጋራት የምንችልበትን፣ እንዲሁም የተላኩልንን የሌሎች ሰዎች የአደባባይ ቁልፎች እንዴት እንደምንቀበል እንመለከታለን።





---

lang: am
community: guide
type: tools
legacy: True
child: True
os: windows
weight: 5
depth: 3
title: FAQ and Review

---

<a name="6.0"></a>
## 5.0 የሚዘወተሩ ጥያቄዎች እና ክለሳ ##

ትዝታ እና ዩሱፍ **ፒድጂን** እና ተዛማጁን የኢንክሪፕሽንና የማንነት ማረጋገጭ ኤኒጂን የሆነውን **ኦቲአርን** በሚገባ ጭነው ጨርሰዋል። ለጥቂት ሰዓታትም አገልግሎቱን ለመመራመር እና ለመቃኘት ሞክረዋል፤ **በጉግል ቶክ** እና በሌሎችም **ፒድጂንን** በሚደግፉ የቻት ፕሮቶኮሎች እርስ በርስ ቻት ለማድረግ ሞክረዋል። 

ይሁንና ዩሱፍ ስለ **ፒድጂን-ኦቲአር** ጥቂት ጥያቄዎች አሉ።

<div class="background" markdown="1">

***ጥያቄ**፦ **በፒድጂን-ኦቲአር** **ኤምኤስኤን (MSN)** *እና* **ያሁን (Yahoo)** በመጠቀም ቻት ማድረግ እንችላለን?*   

***መልስ**፦ **ፒድጂን-ኦቲአር** በርካታ የቻት እና የመልእክት አገልግሎቶችን የሚደግፍ ቢሆንም ከጓደኛችን ጋራ ቻት ለማድረግ በተመሳሳይ **የፈጣን መልእክት** (IM) አገልግሎት መጠቀም ይኖርብናል። ለምሳሌ ሁለታችንም በ**ኤምኤስኤን** ወይም በ**ጉግል ቶክ** አድራሻችን/አካውንታችን መጠቀም ይኖርብናል እንደማለት ነው። ይሁንና **በፒድጂን** በተለያዩ አገልግሎት ሰጪዎች የሚሰጡ የፈጣን መልእክት አድራሻዎቻችንን (ጉግል ቶክ፣ ኤምኤስኤን፣ ያሁ…) ማስመዝገብና በተመሳሳይ ጊዜ ኦንላይን ሆነን ቻት ማድረግ እንችላለን። ብዝኀ-ፕሮቶኮል (multi-protocol) **የፈጣን መልእክት (IM)** አገልግሎቶች ተጠቃሚ መሆን የሚያስገኘው ድንቅ ጥቅምም ይህ ነው።* 

***ጥያቄ**፦ **የፒድጂን-ኦቲአር** አድራሻዬን በሌላ ኮምፒውተር መክፈትና መጠቀም የምችለው እንዴት ነው?*
 
***መልስ**፦ **የፈጣን መልእክት (IM)** አድራሻችንን/አካውንት በሌላ (ከዚህ ቀደም ባልተጠቀምንበት) ኮምፒውተር ለመክፈት ለአድራሻችን አዲስ የምሥጢር ቁልፍ መፍጠር አለብን። ይህን ቁልፍ በመጠቀም ከጓደኞቻችን ጋራ ቻት ማድረግ እንችላለን። ሆኖም የቻት ክፍል ጊዜያችንን የተነጋጋሪዎች ማንነት እንደ አዲስ ማረጋገጥ (authenticate) አለብን።*

***ጥያቄ**፦ **የፈጣን መልእክት (IM)** አድራሻዬን/አካውንት የይለፍ ቃል ብረሳው ወይም የሆነ ሰው የይለፍ ቃሌን ቢሰርቀኝ ምን ማድረግ እችላለሁ? የይለፍ ቃሌን ያገኙት ሰዎች አስቀድሞም ሆነ ከዚያ በኋላ የማደርጋቸውን ቻቶች ያገኙብኛል ማለት ነው? 
***መልስ**፦ በጣም አስፈላጊ ጥያቄ ነው። የይለፍ ቃልህን ከረሳህ አዲስ **የፈጣን መልእክት (IM)** አድራሻዬን/አካውንት መክፈት ይኖርብሃል። ከዚያ አዲስ አድራሻ መፍጠርህን ለጓደኞችህ **በስካይፕ** ወይም በሌሎች ምሥጢራዊነቱ በተጠበቀ መንገድ ማስታወቅ አለብህ። በመጨረሻም፣ ከጓደኞችህ ጋራ እርስ በርስ ማንነታችሁን ማረጋገጥ (authenticate) አለባችሁ።*

* **የፈጣን መልእክት (IM)** አድራሻህ/አካውንትህን የይለፍ ቃል የሰረቀው ሰው አንተን ተመስሎ ጓደኞችህን ለማሳሳት ይሞክር ይሆናል። ደግነቱ ግን የማንነት ማረጋገጫ ኮዳችሁን ስለማያውቀው የቻት ክፈለ ጊዜውን ማረጋገጥና መቀጠል (authenticate the session) አይችልም። ይህን ጊዜ ጓደኛህ አንተ እንዳልሆንክ ሊጠረጥር ይችላል። ለዚህም ነው በእያንዳንዱ የቻት ክፍለ ጊዜ ማንነትን ማረጋገጥ **በጣም ጠቃሚ** የሚሆነው። ከዚህም በተጨማሪ ቀደም ሲል እንዳየነው **በኦቲአር** የ'Config' ክፍል  ያለውን አገልግሎት ከመረጥን ልውውጦቻችን ተመዝግበው አይቀመጡም፤ ስለዚህ የይለፍ ቃላችንን የሰረቀ ሰው ከዚያ ቀደም ያደረግናቸውን ልውውጦች ሊያገኛቸው አይችልም።*


</div>

<a name="5.1"></a>
## 5.1 የክለሳ ጥያቄዎች ##

- ከአንድ የቻት ጓደኛችን (buddy) ጋራ የሚኖረንን የቻት ክፍለ ጊዜ “ማረጋገጥ” ('authenticate') ያለብን ስንት ጊዜ ነው?

- **በፒድጂን** በርካታ የፈጥን መልእክት () አድራሻዎችን ማስመዝገብና በተመሳሳይ ሰዓትም ከተለያዩ ሰዎች ጋራ በተለያዩ አድራሻዎች ቻት ማድረግ ይቻላል?

- **በፒድጂን** አሠራር  አሻራ ምንድን ነው? 

- **ፒድጂን-ኦቲአርን** በሌላ ኮምፒውተር ላይ ስንጭን  **በኦቲአር** አድርገነው የነበረው የአሠራር ምርጫ (preferences) (ለምሳሌ ያህል የተቀበልናቸው የአሻራ መለያ ቁልፎች) ምን ይሆናል?

- **በፒድጂን** ምሥጢራዊ እና የተካፋዮቹ ማንነት የተረጋገጠለት የቻት ክፍለ ጊዜ ለመጀመር ምን ማድረግ ያስፈልጋል?

- **በፒድጂን** አድራሻ ለመፍጠር የሚያስፈልገው ምንድን ነው? 


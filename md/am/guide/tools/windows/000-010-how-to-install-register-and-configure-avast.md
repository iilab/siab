

---

lang: am
community: guide
type: tools
legacy: True
child: True
os: windows
weight: 1
depth: 3
title: How to Install, Register and Configure avast!

---

በዚህ ገጽ የሚገኙት ክፍሎች

- [**2.0 አቫስትን! መጫን (Install)**](#2.0)
- [**2.1 በአቫስት! ተጠቃሚነት መመዝገብ**](#2.1)


-------

<a name="2.0"></a>
### 2.0 አቫስትን! መጫን (Install)###

**አቫስት!** መጫን (Installing) በአንጻራዊነት ቀላል እና ብዙም ጊዜ የማይፈጅ ነው። ለመጫን የሚከተሉትን ደረጃዎች መከተል ይበቃል፤


**ደረጃ 1**፤ በዚህ ምልክት የሚወከለውን ![](/sbox/screen/avast-en/15.png) መጫኛ **እጥፍ-ንኬት (Double click)** ፤ *Open File - Security Warning* የሚለው ሳጥን ይከፈታል። ይህ ሳጥን ካልመጣ/ካልተከፈተ ![](/sbox/screen/avast-en/02.png) **በመንካት/ክሊክ** የመጫን ሒደቱ የደረሰበትን ደረጃ የሚያሳየውን ምልክት ማምጣት እንችላለን፤ እንደኮሚፒውተራችን ፍጥነት ይህ ወደ አንድ ደቂቃ ገደማ ሊወስድ ይችላል። የ**አቫስት!** ልዩ ልዩ ክፍሎች ያሉበት ሳጥን ከተከፈተ በኋላ አንድ የማዘዣ ሳጥን (dialog box) ይከፈታል። ሳጥኑ የሚከተለውን ይመስላል፤


![](/sbox/screen/avast-en/04.png)

*ስእል 1፤ የአቫስት! መጫኛ ሰሌዳ/Installation screen*



**ደረጃ 2**፤ ቀጣዩን የማዘዣ ሳጥን ሥራ ለማስጀመር ![](/sbox/screen/avast-en/05.png) **መጫን/መንካት**፤


![](/sbox/screen/avast-en/06.png)

*ስእል 2፤ የአቫስት! የመጫኛ መዘዣ ሳጥን*


**አቫስት!**  በመጫን ላይ እያለ  *Participate in the avast! community* የሚል አማራጭ የያዘ የአቫስት! የማዘዣ ሳጥን ይከፈታል። ቀደም ብሎ *በስእል 2* እንደተመለከተው ይህን አለመቀበልና እንዳይሠራ ማድረግ ይመከራል።  



**ደረጃ 3**፤ *Participate in the avast! community* ከሚለው አማራጭ ፊትለፊት በሚገኘው ሳጥን ውስጥ ያለውን (የራይት) ምልክት **ማጥፋት (Uncheck)** ። በማስከተል ![](/sbox/screen/avast-en/05.png) ማዘዣ **በመንካት/መጫን** ቀጣዩን የማዘዣ ሳጥን ሥራ ማስጀመር፤


![](/sbox/screen/avast-en/07.png)

*ስእል 3፤ የአቫስት! የይሁንታ ገጽ (recommends screen)*


**አቫስት!**ን በመጫን ላይ ሳለን፣ ዘወትር እንደሚሆነው አቫስት! የተለያዩ አገልግሎቶችን አብረን እንድንወስድ ይጋብዘናል። እዚህ ላይም የአቫስት የማስመረጫ ሳጥን *(avast! Recommends)* ጉግል ክሮም የተባለውን የድረ ገጽ ማሰሻ አብረን እንድንጭን እንዲህ የሚል ግብዣ ያቀርብልናል *Yes, also install the Google Chrome web browser* ። ይህን ግብዣ/ይሁንታ ከላይ *በስእል 3* እንደተመለከተው አለመቀበል ወይም ውድቅ ማድረግ ይመከራል። 



**ደረጃ 4**፤ የጠቀስነውን ግብዣ ላለበቀበል *No, do not install the Google Chrome web browser* የሚለውን አማራጭ **መምረጥ (click)**፣ ከዚያም “ቀጥል” የሚለውንን ይህን ማዘዣ ![](/sbox/screen/avast-en/05.png) በመንካት/ክሊክ **አቫስት!** መጫኑን እንዲቀጥል ማድረግ።

ከጥቂት ደቂቃዎች በኋላ የመጫን ሒደቱ መጠናቀቁን የሚገልጽ ማስታወሻ ይመጣል። 


**ደረጃ 5**፤ ሶፍትዌሩን የመጫን ሒደቱን ለማጠናቀቅ ይህንን ![](/sbox/screen/avast-en/09.png) **መጫን (Click)** ያስፈልጋል። ከአፍታ በኋላ **የአቫስት! (avast!)** ምልክት በተለምዶ በኮምፒውተራችን ስክሪን የቀኝ ግርጌ በሚገኘው *ሲስተም ትሬይ (System Tray)* ላይ ይታያል። ይህን ይመስላል፤ 


![](/sbox/screen/avast-en/10.png)

*ስእል 4፤ የአቫስት አርማ/ምልክት በሲስተም ትሬይ ውስጥ በጥቁር ሳጥን ተከቦ ይታያል*



ከጥቂት ቆይታ በኋላ **አቫስት!** በተሳካ ሁኔታ መጫኑንና ለሥራ ዝግጁ መሆኑን የሚያበስር መልእክት ቀጥሎ በሚታየው መልኩ ይታያል፤ 


![](/sbox/screen/avast-en/11.png)

*ስእል 5፤ አቫስት! በትክክል መጫኑን ለማረጋገጥ የሚያሳየው መልእክት*


**አቫስት!** በየጊዜው በራሱ ፕሮግራሙን እና የቫይረስ አይነቶችንና ዝርዝሮችን ሲያሻሽል በተመሳሳይ መንገድ በ*ሲስተም ትሬይ* ላይ ይህንኑ የሚያስታውቅ ማስታወሻ ያሳያል። በስክሪኑ ላይ የሚታየው ማስታወሻ የሚከተለውን የመሰለ ነው፤


![](/sbox/screen/avast-en/12.png)

*ስእል 6፤ የአቫስት! መልእክት ምሳሌ*


**ማስታወሻ**፤ የአቫስት! ሶፍትዌራችን ወቅቱን እየጠበቀ ራሱን እንዲያድስ፣ እንዲሁም የአዳዲስ ቫይረሶችን ምንነት በወቅቱ እንዲያገኝና እንዲለያቸው ለማስቻል የምንጠቀምበትን አቫስት ማስመዝገብ ይኖርብናል።

አንድ ጊዜ **አቫስት!**ን በተገቢው መንገድ ካስመዘገብን የእኛን ትእዛዝ ሳይጠብቅ በራሱ ከቫይረሶች እና ከማልዌሮች ጥቃት ይጠብቀናል። እንደሁኔታውም የተከላከላቸውን አደጋዎች በሚከተለው መልኩ ያሳውቀናል፤


![](/sbox/screen/avast-en/17.png)

*ስእል 7፤ አቫስት! ኮምፒውተራችንን ሊበክሉ ወይም ሊያጠቁ ሲሞክሩ የደሰባቸውና እርምጃ የወሰደባቸውን በተመለከተ የሚያሳየን ማስታወሻ፣ እንደ ምሳሌ የቀረበ*



**ደረጃ 6**፤  *በሲስተም ትሬይ (System Tray)* ላይ የሚታየውን ይህን ምልክት ![](/sbox/screen/avast-en/13.png) በእጥፍ-ንኬት (ደብል ክሊክ) **በመንካት/ክሊክ**  **የአቫስትን!** ዋና የመቆጣጠሪያ ሳጥን ሥራ ማስጀመር። ከዚያም ይህን  ![](/sbox/screen/avast-en/14.png) በመጫን *አሁን ያለበትን ደረጃ (Current Status)* ከዚህ በታች እንደሚታየው መመልከት ይቻላል፤


![](/sbox/screen/avast-en/16.png)

*ስእል8፤ የአቫስት! ዋና የመቆጣጠሪያ ሳጥን*



**ማስታወሻ**፤ አዳዲስ የፕሮግራም አይነቴዎችን (ቨርዥን) እና ቫይርሶችን ያለማቋረጥ እንድናገኝ የምንጠቀምበት **አቫስት!** መመዝገብ አለበት። ይህ ኮምፒውተራችንን ከተለያዩ አደጋዎች ለመጠበቅ በጣም አስፈላጊ ነው።



<a name="2.1"></a>

### 2.1 አቫስትን ለማስመዝገብ ###

**ማስታወሻ** የምንጠቀምበትን **አቫስት!** ካላስመዘገብነው በ30 ቀናት ውስጥ መሥራት ያቆማል። ምዝገባውን ለማከናወን የኢንተርኔት ግንኙነት ያስፈልጋል።

የሚጠቀሙበትን **አቫስት!** ለማስመዝገብ የሚከተሉትን ደረጃዎች መከተል ነው።

**ደረጃ 1**፤ ይቺን ምልክት ![](/sbox/screen/avast-en/20.png) መበጫን **የአቫስት!** የመቆጣጠሪያ ሳጥን እንዲከፈት ማዘዝ (*ስእል 10*)


**ደረጃ 2**፤ በስተግራ በኩል ከተደረደሩት አማራጮች MAINTENANCE የሚለውን ከፍቶ ይህን ![](/sbox/screen/avast-en/22.png) ሲጫኑ የሚከተሉት ሁለት ሳጥኖች ይከፈታሉ።


![](/sbox/screen/avast-en/23.png)

*ስእል 9፤ ነጻ የጸረ ቫይረስ ምዝገባ መስኮት*



*የአቫስት! ነጻ የጸረ ቫይረስ አገልግሎት (avast! Free Antivirus Registration)* መስኮት ይከፈታል፤ ከዚያም መረጃዎችን በማሰባሰብ ላይ እንደሆነ ያስታውቀናል። ወዲያው ደግሞ **አቫስት!** በ30 ቀናት ውስጥ የአገልግሎት ጊዜው እንደሚያበቃ የሚያስጠነቅቅ ሌላ መስኮት ይመጣል። (ይህ መስኮት በተጨማሪም ለሽያጭ የቀረቡ ሶፍትዌሮችን እና ሌሎች ማስታወቂያዎችን ያሳያል።) 


![](/sbox/screen/avast-en/24.png)

*ስእል 10፤ የምዝገባ ሒደት መከታተያ መስኮት (Registration Status)*



**ደረጃ 3**፤ ይህንን የምዝገባ ምልክት ![](/sbox/screen/avast-en/25.png) በመጫን በ*ስእል 2* የሚታየውን ሥራ ስናስጀምር የሚከተለው መስኮት ይመጣል፤


![](/sbox/screen/avast-en/26.png)

*ስእል 11፤ የጸረ ቫይረስ ነጻ ምዝገባ ቅጽ*



**ማስታወሻ** በምዝገባ ቅጹ ውስጥ ከሚገኙት ክፍት ቦታዎች *የግድ* መሞላት ያለባቸው *ስም ()* እና *ኢሜይል* ብቻ ናቸው። እነዚህም ተለይተው እንዲታዩ በቀይ መስመር ተከበዋል። ሌሎቹ ክፍት ቦታዎች ሳይሞሉ ሊታለፉ ይችላሉ። 



**ደረጃ 4** በተገቢው ቦታ ስምን እና የኢሜይል አድራሻን ማስገባት፤ ከዚያም ከዚህ በታች የሚታየው መስኮት እንዲከፈት ይህንን ![](/sbox/screen/avast-en/28.png)  ቀድሞ **መጫን**፤


![](/sbox/screen/avast-en/29.png)

*ስእል 12፤ ስለመመዝገባችን የሚያመሰግን መስኮት*



**ደረጃ 5** ይህንን ![](/sbox/screen/avast-en/30.png) በመጫን *የምዝገባ ገጹን (YOUR REGISTRATION)* ከዚህ በታች እንደሚታየው መክፈት፤


![](/sbox/screen/avast-en/31.png)
 
*ስእል 13፤ የምዝገባ ማረጋገጫ*



እዚህ ስንደርስ **የአቫስት!** ምዝገባችንን ጨርሰናል ማለት ነው። ፕሮግራሙን እና የቫይረስ መከታተያችንን እኛው ራሳችን (manually) በየጊዜው ለማደስ (update) የምንችልበትን ዘዴ ለመማር ዝግጁ ሆነናል ማለት ነው። ይህን ለማወቅ **3.0 አቫስትን! በራስ ማደስ (Manually Update)** የሚለውን ክፍል ይመልከቱ።


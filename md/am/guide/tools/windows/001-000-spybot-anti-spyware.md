

---

lang: am
community: guide
type: tools
legacy: True
child: False
os: windows
weight: 001
title: Spybot - Anti-Spyware

---

**መነሻ ገጽ** (Homepage)

- [**www.safer-networking.org/en**](http://www.safer-networking.org/en)


**ኮምፒውተሩ ምን ያስፈልገዋል?**

- ሁሉም የዊንዶውስ አይነቴዎች ሊሠሩ ይችላሉ


**ለዚህ መመሪያ የተወሰደው አይነቴ**

- 1.6.2


**ፈቃድ/ላይሰንስ**

- ነጻ ሶፍትዌር (Freeware)


**አስፈላጊ ንባብ**፤

- **የኢንተርኔት ደኅንነት መጽሐፍ** ምእራፍ [**1. ኮምፒውተርን ከማልዌር እና ከሰርጎ ገቦች (hackers) እንዴት መከላከል ይቻላል?**](/am/chapter-1)


**ይህን መሣሪያ መጠቀም ለመጀመር የሚፈጀው ጊዜ**፤ 20 ደቂቃ


**ምን ጥቅም እናገኛለን**

 - የተለያዩ ማልዌሮችን እና/ወይም ስፓይዌሮችን **ለማስወገድ (remove)** እንችላለን
 - ኮምፒውተራችን ***ለአደጋ ከመጋለጡ በፊት*** እንዳይበከል የሚያደርገው **ክትባት** ያገኛል


**ከጂኤንዩ ሊኑክስ፣ ከማክ ኦኤስ እና ከሌሎች ማይክሮሶፍት ዊንዶውስ ጋራ ሊሠሩ የሚችሉ ፕሮግራሞች**፤


**ጂኤንዩ ሊኒክስ** እና **ማክ ኦኤስን** የመሳሰሉት ኦፐሬቲንግ ሲስተሞች ከማልዌሮች (ስፓይዌር፣ ቫይረስ፣ ወዘተ) ነጻ ናቸው። ሆኖም የበለጠ አስተማማኝ ጥበቃ ለማግኘት የሚከተሉትን የጥንቃቄ እርምጃዎች እንድንወስድ እንመከራለን፤ **(1)** ኦፕሬቲንግ ሲስተማችንን እና በእርሱ ላይ የተጫኑ ፕሮግራሞችን የተሻሻሉ አይነቴዎች በየጊዜው መጫን/ማግኘት (update)፤ **(2)** [*በአቫስት (Avast)*](/am/avast) ምእራፍ የተዘረዘሩትን ጸረ ቫይረስ ፕሮግራሞች መጠቀም፤ **(3)** [*በኮሞዶ (Comodo)*](/am/comodofirewall) መመሪያ ውስጥ የሚገኙትን ፋየርዎል ፕሮግራሞች አገልግሎት ላይ ማዋል፤ **(4)** [*ፋየርፎክስን (Firefox)*](/am/firefox) የመሳሰሉ ማሰሻዎችን መጠቀም፤ ማሰሻዎቹን ከድረ ገጾች ጋራ ከሚከፈቱ ጥቃቶች ለመከላከል የሚያስችለውን  [*ኖስክሪፕት (NoScript)*](/am/firefox_noscript) አጋዥ መሣሪያ አብሮ መጠቀም። እነዚህ የጥንቃቄ እርምጃዎች ኮምፒውተራችን የሚጠቀምበትን **ጂኤንዩ ሊኑክስ** ወይም **ማክ ኦኤስ** ከመበከል ይጠብቅልናል።


የደኅንነት ዋስትና ጥያቄው **ማይክሮሶፍት ዊንዶውስን** ለሚጠቀሙ ኮምፒውተሮች ቀደም ሲል ካልነው የተለየ ነው። በየእለት በሺህ የሚቆጠሩ አዳዲስ ማልዌሮች ይፈጠራሉ። የጥቃት ስልቶቹም በየጊዜው ውስብስብ እየሆኑ ነው። ከዚህ በፊት ባለው አንቀጽ የተዘረዘሩት የጥንቀቄ እርምጃዎች **ማይክሮሶፍት ዊንዶውስን** ለሚጠቀሙ ኮምፒውተሮች ሁሉ **የግድ** አስፈላጊ ናቸው። ከዚህ በተጨማሪ ግን በዚህ ምእራፍ እንደሚብራራው **ስፓይቦት (Spybot)** እንድንጠቀም በጥብቅ ይመከራል።

እነዚህን ሁሉ የጥንቃቄ እርምጃዎች ወስደንም ኮምፒውተራችን በቫይረስ ከተጠቃ ወይም ከተበከለ፣ እና ተጨማሪ አጋዥ መሣሪያዎች ካስፈለጉ የሚከተሉት አማራጮች ይመከራሉ፤

1. [**SuperAntiSpyware**](http://superantispyware.com) የተባለውን ጸረ ስፓይዌር መጫን (Install) ፣ የተሻሻለ የስፓይዌር መከታተያ ዝርዝር አይነቴውን ማግኘት (update)፤ ከዚያም ኮምፒውተሩን እንደ አዲስ መፈተሽ (ስካን)

2. [**Malwarebytes Anti-Malware**](http://www.malwarebytes.org/) የሚባለውን ጸረ ማልዌር መጫን (Install) ፤ *ፈጣን ፍተሻ (Quick Scan)* ማድረግ፤ ከዚያም *በውጤት ማሳያው (Show Results)* ላይ የሚታዩትን የተገኙ ማልዌሮች ማስወገድ (remove)፤

3. በነጻ የሚገኙ ጸረ ስፓይዌር ፕሮግራሞችን መጠቀም። ለምሳሌ ያህል [**Microsoft Windows Defender**](http://www.microsoft.com/windows/products/winfamily/defender) ፣ [**Ad-Aware Internet Security**](http://www.lavasoft.com/)   እና  [**SpywareBlaster**](http://www.javacoolsoftware.com/spywareblaster.html) 



### 1.1 ይህን መሣሪያ መጠቀም ከመጀመራችን በፊት ልናውቃቸው የሚገቡ ነገሮች ###

**Spybot S&D** በነጻ የሚገኝ የተለያዩ የአድዌር (adware)፣ ማልዌር (malware) እና ስፓይዌር (spyware) አይነቶችን ከኮምፒውተራችን ላይ አድኖ የሚያገኝ እና የሚያስወግድ የታወቀ ፕሮግራም ነው። በተጨማሪም **ስፓይቦትን** ከጫንን በኋላ ኮምፒውተራችንን ከአድዌር፣ ማልዌር እና ስፓይዌር ጥቃት እንዳይጋለጡ የሚያደርግ ክትባት ነው። 

አድዌር (adware) በኮምፒውተራችን ላይ ማስታወቂያዎችን የሚከፍትብን/የሚያሳይብን ሶፍትዌር ነው። አንዳንድ አድዌሮች ልክ እንደስፓይዌር ግላዊ ቀጣናችንን እና ደኅንነታችንን የሚዳፈሩ ናቸው። 

ማልዌር (malware) የኮምፒውተራችንን አሠራር ከፈቃዳችን እና ከእውቅናችን ውጭ ለመጥለፍ ወይም ከፍተኛ ጉዳት ለማስከተል ታስቦ የሚዘጋጅ ፕሮግራም ነው። ትሮጃን (trojans) እና ዎርምስ (worms) የሚባሉት ጥሩ የማልዌር ምሳሌዎች ናቸው።

ስፓይዌር (Spyware) ከእውቅናችንና ከፈቃዳችን ውጭ የግል መረጃዎቻችንን እና በኢንተርኔት የምናደርጋቸውን ነገሮች የሚሰልል፣ የሚመዘግብና ለሌላ ሦስተኛ ወገን አሳልፎ የሚሰጥ ፕሮግራም ነው። እንደማልዌር ብዙውን ጊዜ በኮምፒውተራችን ላይ መኖሩን እንዳናውቅ ራሱን ለመሰወር ይችላል ወይም ይሞክራል። **ስፓይቦትን** የመሰሉ ፕሮግራሞች ከስፓይዌር ወረራ ይጠብቁናል።

**ስፓይቦት (Spybot)** ስንጭን በራሱ ***ቲታይመር (TeaTimer)* የተባለ ተጨማሪ አፕሊኬሽን ይጭንልናል። ይህም ኮምፒውተራችን በአዳዲስ ማልዌሮች እንዳይበከል ይከላከልልናል።

**ማስታወሻ**፤ **ዊንዶውስ ቪስታ (Windows Vista)** ከመሠረቱ አብሮት የተሠራ **ዊንዶውስ ዲፌንደር (Windows Defender)** የተባለ ጸረ ስፓይዌር አለው። ሆኖም **ዊንዶውስ ቪስታ (Windows Vista)** በተጨማሪ **ስፓይቦትን** መጠቀም ግጭት አይፈጥርበትም።


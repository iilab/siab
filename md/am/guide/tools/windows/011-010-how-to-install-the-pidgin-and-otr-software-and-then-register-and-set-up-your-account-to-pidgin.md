

---

lang: am
community: guide
type: tools
legacy: True
child: True
os: windows
weight: 1
depth: 3
title: How to Install the Pidgin and OTR software and then Register and Set Up Your Account to Pidgin

---

በዚህ ክፍል የሚዳሰሱ ርእሰ ጉዳዮች

- [**2.0 ስለ ፒድጂን**](#2.0)
- [**2.1 የፒድጂን አጫጫን**](#2.0)
- [**2.2 የኦፍ-ዘ-ሪከርድ (ኦቲአር/OTR) ኤንጂንን (Engine) መጫን**](#2.2)
- [**2.3 በፒድጂን የአድራሻ ምዝገባ እና አወቃቀር**](#2.3)
- [**2.4 የፈጣን መልእክት አድራሻችንን በፒጅን ማስመዝገብ**](#2.4)
- [**2.5 ጓደኛን ወደ ፒድጂን ማምጣት**](#2.5)
- [**2.6 በፒድጂን የሚገኝ ሌላው ወገን እኛን እንደጓደኛ የሚቀበለን እንዴት ነው?**](#2.6)
- [**2.7 በፒድጂን ውስጥ የቻት መስኮት መክፈት**](#2.7)
- [**2.8 የፒድጂን አድራሻን እንደገና ሥራ ማስጀመር**](#2.8)

-------


<a name="2.0"></a>
## 2.0 ስለ ፒድጂን ##

**ፒድጂን** እና ተዛማጁ **ኦፍ-ዘ-ሪከርድ** (**ኦቲአር/OTR**) በትክክል ሥራቸውን እንዲያከናውኑ በተለይም የቀጥታ ኢንክሪፕሽን እና የማረጋገጫ ኢንጂኖቻቸው (automated encryption and authentication engine) በሚገባ መጫን አለባቸው። ደግነቱ የሁለቱም ፕሮግራሞች አጫጫን ቀላል እና በጥቂት ደቂቃዎች የሚከናወን ነው። 



<a name="2.1"></a>
## 2.1 የፒድጂን አጫጫን ##


**ደረጃ 1**፦ ይህንን መጫኛ ![](/sbox/screen/pidgin-en/01.png) **በእጥፍ ንኬት** መክፈት፤  ወዲያውኑ *Open File - Security Warning* የሚል ሳጥን ይከፈታል። ይህ ከሆነ ![](/sbox/screen/pidgin-en/02.png) የሚለውን ማዘዣ **በመንካት/ክሊክ** ከታች በስእሉ የሚታየውን ገጽ መክፈት፤

![](/sbox/screen/pidgin-en/03.png)

*ስእል 1፤ የመጫኛ ቋንቋ መምረጫና ማረጋገጫ ሳጥን*


**ደረጃ 2**፦ ይህንን ![](/sbox/screen/pidgin-en/04.png) ማረጋገጫ **መንካት/ክሊክ**፤ *Welcome to the Pidgin 2.7.11 Setup Wizard* የተባለው ገጽ ይከፈታል።

**ደረጃ 3**፦ ![](/sbox/screen/pidgin-en/05.png) የሚለውን ማዘዣ **በመንካት** *License Agreement* (የስምምነት ሰነድ) ያለበትን ገጽ መክፈት። ስምምነቱን ካነበብን በኋላ መስማማታችንን ለመግለጽ አሁንም ![](/sbox/screen/pidgin-en/05.png) የሚለውን ማዘዣ **መንካት**፤ ተከትሎ *Pidgin 2.7.11 Setup - Choose Components* የሚል መስኮት ይከፈታል።

**ደረጃ 4**፦ አሁንም ![](/sbox/screen/pidgin-en/05.png) የሚለውን ማዘዣ **በመንካት/ክሊክ** *Pidgin 2.7.11 Setup - Choose Install Location* የሚለውን መስኮት መክፈት።

**ደረጃ 5**፦ በመደበኛነት ተመርጦ የሚቀመጠውን የአጫጫን መንገድ ተቀብሎ ለመቀጠል ይህንን ![](/sbox/screen/pidgin-en/06.png)  ማዘዣ **መንካት/ክሊክ**፤ ይህም **የፒድጂን** ሶፍትዌርን መጫኛ የሆነውን  *Pidgin 2.7.11 Setup - Installing* መስኮት ሥራ ያስጀምረዋል።

*የተለያዩ ፋይሎች እና ፎልደሮች በተከታታይ መጫን ይጀምራሉ። ይህ የመጫን ሒደት እንደተጠናቀቀ ፒድጂን 2.7.11 ተጭኖ መጠናቀቁን የሚገልጽ መስኮት (Installation Complete window) ይከፈታል።* 

**ደረጃ 6**፦ ![](/sbox/screen/pidgin-en/05.png) የሚለውን ማዘዣ **በመንካት/ክሊክ**  የፒድጂንን የቀመር መወሰኛ *Completing the Pidgin 2.7.11 Setup Wizard* መርጃ መክፈት። 

ቀጣዩ ደረጃ ግዴታ አይደለም፤

**ደረጃ 7**፦ **ፒድጂን** ወዲያውኑ እንዲከፈትልን የምንፈልግ ከሆነ በዚህች ![](/sbox/screen/pidgin-en/07.png)  ባዶ ቦታ ምልክት ማድረግ ነው።

**ማስታወሻ**፦ በመጫን ሒደቱ **ደረጃ 3** ላይ **ፒድጂን** በ**Start > Programs** ዝርዝር ውስጥ እንዲታይ ተመርጦ ነበር። ስለዚህም ከፈለግን ፒድጂንን ከዚህም ማስጀመር እንችላለን።

**ደረጃ 8**፦ **የፒድጂን** የመጫን ሒደት መጠናቀቁን ለማረጋገጥ ይህንን ![](/sbox/screen/pidgin-en/08.png) **መንካት/ክሊክ**።



<a name="2.2"></a>
## 2.2 የኦፍ-ዘ-ሪከርድ (ኦቲአር/OTR) ኤንጂንን (Engine) መጫን ##

**ደረጃ 1**፦ በእጥፍ ንኬት (Double click) ይህንን ![](/sbox/screen/pidgin-en/09.png) ስንከፍተው *Open File - Security Warning* የሚል የአማራጮች ሳጥን ይከፈታል። ከሳጥኑ ውስጥ ይህንን ![](/sbox/screen/pidgin-en/02.png) ማዘዣ **መንካት/ክሊክ**፤

![](/sbox/screen/pidgin-en/10.png)

*ስእል 2፤ የፒድጂን-ኦቲአር 3.2.0-1 የመጫኛ መርጃ (Setup Wizard)*


**ደረጃ 3**፦ ![](/sbox/screen/pidgin-en/05.png) የሚለውን ማዘዣ **በመንካት** *License Agreement* (የስምምነት ሰነድ) ያለበትን ገጽ መክፈት። ስምምነቱን ካነበብን በኋላ መስማማታችንን ለመግለጽ አሁንም  ![](/sbox/screen/pidgin-en/11.png) የሚለውን ማዘዣ **መንካት**፤ ተከትሎ *pidgin-otr 3.2.0-1 Setup - Choose Install Location* የሚል መስኮት ይከፈታል፤ የምንጭንበትን ቦታ ያስመርጠናል።

**ደረጃ 4**፦ የመጫን ሒደቱን ለማስጀመር ይህንን ![](/sbox/screen/pidgin-en/06.png) ማዘዣ **መንካት**

**ደረጃ 5**፦ **የፒድጂን-ኦቲአርን** የመጫን ሒደት ለማጠናቀቅ ይህንን ![](/sbox/screen/pidgin-en/08.png) ማዘዣ **መንካት/ክሊክ**።

**ፒድጂንን** እና **ኦቲአርን** በትክክል ጭነን ስንጨርስ ከታች በስእሉ የሚታየው ምልክት በኮምፒውተራችን ግርጌ በስተግራ በሚገኘው ታስክ ባር ላይ ይታያል፤


![](/sbox/screen/pidgin-en/12.png)

*ስእል 3፤ የፒድጂን-ኦቲአር መለያ ምልክት*

የምስራች! አሁን **ፒድጂን** እና **ኦቲአር** የተባሉትን ፕሮግራሞች በሚገባ ጭነን ጨርሰናል። 



<a name="2.3"></a>
## 2.3 በፒድጂን የአድራሻ ምዝገባ እና አሠራር ቅመራ ##

**በፒድጂን** የምዝገባ እና የአሠራር ቅመራ (setup process) አራት መሠረታዊ ደረጃዎች አሉ። እነርሱም ለፈጣን መልእክት (IM) ማለትም ለቻት የምንጠቀምበትን አድራሻ/አካውንት **በፒድጂን** ማስመዝገብ፣ በሌላው ጫፍ ሆኖ መልእክት የሚለዋወጠንን ሰው ወይም **በፒድጂን** ቋንቋ *buddy* በጓደኝነት መጨመር/ማቀላቀል (adding)፣ ጓደኛችንም በተመሳሳይ እኛን በጓደኝነት ወይም *buddy* እንዲቀበለን/እንዲቀላቅለን ማድረግ፣ እና በመጨረሻም ለመጀመሪያ ጊዜ ቻት ለማድረግ የቻት መስኮት መክፈት ናቸው። 

ፈጣን የመልእክት ለውውጥ ወይም ቻት በሁለት ሰዎች መካከል የሚፈጸም ነው። በዚህ ምሳሌም   በምዝገባና በአሠራር ቅመራ ሒደት መስኮቱ ለለሁለቱ ተለዋዋጮች ወይም “buddies” የሚታይበትን የተለያየ ቅርጽ እንመለከታለን። ምሳሌዎቹ በሙሉ የተሰጡት  **በጉግል ቶክ (Google Talk)** የተሰጡ ሲሆን ተለዋዋጮቹም ሰዎችም ዋሚ እና ኡጁሉ ብለን ሰይመናቸዋል። 

**ማስታወሻ**፦ **ፒድጂንን** መጠቀም ከመጀመራችን በፊት **የፈጣን መልእክት መለዋወጫ (የቻት)** አድራሻ/አካውንት ሊኖረግ ይገባል። አካውንቱ/አድራሻው *በክፍል 1.1* ስር ከተጠቀሱት የአገልግሎቱ ሰጪዎች መካከል መሆን አለበት። አዲስ **የፈጣን መልእክት መለዋወጫ (የቻት)** አድራሻ የሚፈጥሩ ሰዎች **ጉግል ቶክን** እንዲጠቀሙ ይበረታታሉ። ስለዚሁ በክፍል [**4.0 የጉግል ቶክ አድራሻ የሚፈጠረው እንዴት ነው?**](/am/pidgin_furtherinfo) ስር ተጨማሪ መረጃና መመሪያ ይገኛል። 



<a name="2.4"></a>
## 2.4 የፈጣን መልእክት አድራሻችንን በፒጅን ማስመዝገብ ##

**የፈጣን መልእክት መለዋወጫ (የቻት)** (**IM**) አድራሻችንን **በፒድጂን** ለማስመዝገብ የሚከተሉትን ደረጃዎች መከተል ይገባል፤ 

**ደረጃ 1**፦ **ፒድጂንን** ለመክፈት ይህንን ምልክቱን  ![](/sbox/screen/pidgin-en/13.png)  **መንካት/ክሊክ** ወይም **በStart** በኩል **ፒድጂን (Pidgin)** (**Start > Pidgin**) መክፈት። **ፒድጂን (Pidgin)** ለመጀመሪያ ጊዜ ስንከፍት ከታች በስእሉ የሚታየው ገጽ ይተለጣል፤

![](/sbox/screen/pidgin-en/14.png)

*ስእል 4፤ የአድራሻ/አካውንት ማረጋገጫ መስኮት (Accounts confirmation window)*


**ደረጃ 2**፦ ከታች በስእሉ እንደሚታየው የአድራሻ/አካውንት መጨመሪያ ወይም ማስመዝገቢያውን *Add Account* ለመክፈት ይህንን ![](/sbox/screen/pidgin-en/15.png)  ማዘዣ **መንካት/ክሊክ**፤

![](/sbox/screen/pidgin-en/16.png)

*ስእል 5፤ የAdd Account ገጽ Basic፣ Advanced እና Proxy ከተባሉት ክፍሎቹ ጋራ*

**ደረጃ 3**፦ *Protocol* ከሚለው አጠገብ የሚገኘውን ቀስት **በመንካት** ቁልቁል ተዘርጊ ዝርዝሩን መክፈት። በስእሉ እንደሚታየው ዝርዝሩ **በፒድጂን** የሚደገፉ ወይም ሊሠሩ የሚችሉ **የፈጣን መልእክት አይነቶች (IM)** የያዘ ነው።
 
![](/sbox/screen/pidgin-en/17.png) 

*ስእል 6፤ የAdd Account የሚደገፉ አገልግሎቶች (protocols) ዝርዝር*


**ደረጃ 4**፦ ተገቢውን **የፈጣን መልእክት (IM)** ፕሮቶኮል **መምረጥ**።

**ማስታወሻ**፦ የተለያዩ **የፈጣን መልእክት (IM)** አገልግሎት ሰጪዎች በየራሳቸውን የምንሞላውን ክፍት ቦታ ያሳዩናል። አንዳንዶቹ ክፍት ቦታዎች እዚያው በራሳቸው ተሞልተው ሊገኙ ይችላሉ (ለምሳሌ**ጉግል ቶክን** መርጠን ከሆነ *Domain* በሚለው ቦታ ተሞልቶልን እናገኘዋለን)። ሆኖም ሁሉም የተጠቃሚ ስም (username) እና የይለፍ ቃል (password) እንድንሰጥ ይጠይቁናል። 

**ደረጃ 5**፦ *Username* በሚለው ቦታ የኢሜይል አድራሻችንን (ለምሳሌ [**terence.t.thester@gmail.com**](mailto:terence.t.thester@gmail.com)) **መጻፍ**።

**ደረጃ 6**፦ ለዚህ አድራሻ/አካውንት የምንመርጠውን የይለፍ ቃል *Password* በሚለው ቦታ **መጻፍ**።

**ደረጃ 7**፦  *Local Alias* በሚለው ቦታ ላይ እንድንታወቅበት/እንድንጠራበት የምንፍልገውን የቅጽል ስም **መጻፍ**። ይህን ስም መስጠት ግን ግዴታ አይደለም። 

**ማስታወሻ**፦ ምሥጢራዊነትን እና  የደኅንነት ጥበቃችንን የበለጠ ለማሳደግ ፕሮግራሙ በራሱ የይለፍ ቃላችንን ባያስታውስ ይመረጣል፤ ስለዚህም *Remember password* የሚለውን አገልግሎት እንዲሠራ (enable) **ማድረግ የለብንም**። ወደ ቻት አድራሻችንን በገባን ቁጥር **ፒድጂን** የይለፍ ቃላችንን መዝግቦ እንዲይዘው እንፈልግ እንደሆነ ይጠይቀናል። የይለፍ ቃላችንን በራሳችን መያዛችን ምናልባት ኮምፒውተራችንን በሆነ መንገድ ማግኘት የቻለ ሰው በእኛ ስም ገብቶ የማንፈልገውን መልእክት እንዳያስተላልፍብን ይጠብቀናል። ቻት አድርገን በጨረሰኝ ቁጥር *Buddies* በሚለው ስር ካለው ቁልቁል ተዘርጊ ዝርዝር መካከል *Quit* የሚለውን **መምረጥ** መርሳት የለብንም። 

*የAdd Account* ገጽ በሚገባ ተሞልቶ ሲጠናቀቅ የሚከተለውን ይመስላል፦

![](/sbox/screen/pidgin-en/18.png) 

*ስእል 7፤ ተሞልቶ የተጠናቀቀ የAdd Account ገጽ*

**ጥቆማ**፦ **Google Talk** ፣ **IRC** ፣ **SILC** እና **XMPP** በቀላሉ ኢንክሪፕትድ የሆነ ግንኙነት መመሥረት ይችላሉ። ለበለጠ መረጃ በክፍል [**4.1 ደኅንነቱ የተጠበቀ ግንኙነት ማድረግ የሚቻለው እንዴት ነው?**](/am/pidgin_furtherinfo)  የተብራራውን መመልከት ይገባል። 

**ደረጃ 8**፦ አድራሻችንን/አካውንታችንን ወደ **ፒድጂን** ለመደመር የጀመርነውን  ሥራ ለማጠናቀቅ ይህንን  ![](/sbox/screen/pidgin-en/19.png) ማዘዣ **መንካት**፤ በተመሳሳይ ጊዜም አዲሱን አድራሻ ያካተተው የጓደኞች ዝርዝር *Buddy List* በስእሉ እንደሚታየው ይሆናል፤

![](/sbox/screen/pidgin-en/20.png)      ![](/sbox/screen/pidgin-en/21.png)

*ስእል 8፤ የተሻሻለ የአድራሻዎች መስኮት*፣  *ስእል 9፤ Buddy List በሥራ ላይ*

እነዚህን ደረጃዎች በሚገባ ከጨረስን **የፒጂን** ተገናኞቻችንን (buddies)  መረጃ በማስገባት መመዝገብ እንችላለን ማለት ነው። 



<a name="2.5"></a>
## 2.5 ጓደኛን ወደ ፒድጂን ማምጣት (Add a Buddy) ##

ጓደኞቻችንን ወይም ተገናኞቻችንን (buddies or correspondents) ወደ **ፒድጂን** መጨመር አድራሻቸውን በማስገባትና በማኖር በቀላሉ የሚከናወን ነው።  በቀጣዩ ምሳሌ ቴረንስ በዚሁ መንገድ ሳሊማን እንደ ጓደኛ/ተገናኝ (buddy) ሲቀበላት እንመለከታለን። 

አንድን ሰው/ተገናኝ ወደ **ፒጂን** **የፈጣን መልእክት (IM)** አካውንታችን ለመጨመር የሚከተሉትን ደረጃዎች መከተል ይገባል።

**ደረጃ 1**፦ *Buddies* የሚለውን **በመንካት** የአገልግሎት ዝርዝር መክፈት፤ ከዚያም በስእሉ እንደሚታየው *+ Add Buddy...* የሚለውን **መምረጥ**

![](/sbox/screen/pidgin-en/22.png) 

*ስእል 10፤ Buddy List በተባለው ክፍል "Add Buddy..." ተመርጦ*

 ይህ የሚከተለውን ገጽ ይከፍተዋል፤

![](/sbox/screen/pidgin-en/23.png)

*ስእል 11፤ የጓደኛ መጨመሪያ Add Buddy መስኮት*

**ደረጃ 2**፦ በርካታ አድራሻዎች/አካውንቶች ካሉን እንደጓደኛ ልንቀበለው ከፈለግነው የገለግነው ሰው ከሚጠቀምበት ጋራ የሚመሳሰለውን **መምረጥ** አለብን።

**ማስታወሻ**፦ ሁለት ቻት ለማድረግ የፈለጉ ሰዎች ተመሳሳይ የፈጣን መልእክት አገልግሎት መጠቀም ይኖርባቸዋል። ይህ **ፒጂንን** ባንጠቀም እንኳን የሚሠራ ነው። ለምሳሌ **ICQ** ወይም **MSN** የሚጠቀምን ሰው በ**Google Talk** ጓደኝነት መጨመር/መቀበል አይቻልም። ይሁንና **በፒድጂን** በመመዝገብ ከተለያዩ የተለያዩ አገልግሎቶችን ከሚጠቀሙ ጓደኞቻችን/ተገናኞቻችን ጋራ ለየብቻ ግን በተመሳሳይ ጊዜ ቻት ማድረግ እንችላለን፤ ከአንዱ ጋራ **በICQ** ከሌላው **በMSN**  ከሦስተኛው ጋራ ደግሞ **በGoogle Talk** ፈጣን መልእክት መለዋወጥ እንችላለን። 

**ደረጃ 3**፦ *Username* በሚለው ቦታ የጓደኛችንን (buddy) የኢሜይል አድራሻ **መጻፍ**።

ቀጣዩ ደረጃ አስገዳጅ አይደለም።

**ደረጃ 4**፦ ቀጥሎ *(Optional) Alias* በሚለው ቦታ ጓደኛችንን ልንለይበት የምንፈልገውን *Alias* ወይም ቅጽል ስም **መጻፍ**፤ ተከታዩን ስእል የመሰለ ገጽ ይከፈታል፤

![](/sbox/screen/pidgin-en/24.png)

*ስእል 12፤ ተሞልቶ የተጠናቀቀ የAdd Buddy ቅጽ*
 
**ደረጃ 5**፦ ጓደኛችንን ለመቀበል/ለመጨመር ይህንን ![](/sbox/screen/pidgin-en/19.png) ማዘዣ **መንካት**።


**ማስታወሻ**፦ ይህ የመቀበል/የመጨመር እርምጃችን ጓደኛ ልናደርገው ለፈለግነው ሰው የጓደኝነት ጥያቄ ይልክለታል፤ ጥያቄው የደረሰው ሰው ጥያቄውን መቀበል ይኖርበታል። ጥያቄውም በተቀባዩ *Buddy List* ውስጥ እንደሚከተለው ሆኖ ይታያል፤

![](/sbox/screen/pidgin-en/25.png)

*ስእል 13፤  የቴረንስ Buddy List ሳሊማን እንደጓደኛ መዝግቦ ይታያል*

እዚህ ላይ ግብዣውን የደረሰው ሰው የሚከተለውን ደረጃ መፈጸም አለበት።

**ደረጃ 6**፦  ይህንን የመቀበያ ማረጋገጫ ![](/sbox/screen/pidgin-en/26.png)  **መንካት**፤ ይህን ጊዜ የጋበዘን ሰው በተቀባዮቹ “የጓደኞች ዝርዝር” *Buddy List* ውስጥ ይታያል።

![](/sbox/screen/pidgin-en/27.png)

*ስእል 14፤ በሳሊማ የጓደኞች ዝርዝር (Buddy List) የግብዣ መቀበያ ይታያል*

**ማስታወሻ**፦ ከላይ በሚታየው ምሳሌ የሳሊማ ቅጽል መጠሪያ (*Alias*) ይታያል፤ ይህም ማንነትን ለመደበቅ ተጨማሪ ከለላ ይሰጣል።



<a name="2.6"></a> 
## 2.6 በፒድጂን የሚገኝ ሌላው ወገን እኛን እንደጓደኛ የሚቀበለን እንዴት ነው? ##

**የፒድጂን** የቻት ጓደኛችንን ከተቀበልንና ካረጋገጥን በኋላ ጓደኛችን በተራው ይህንኑ ማድረግ አለበት/አለባት። 

በዚህ ክፍል በምሳሌያችን በመቀጠል ሳሊማ በተራዋ ቴሬንስን በቻት ጓደኝነት (chat buddy) ወደ **ፒድጂን** አድራሻዋ ዝርዝር ስታስገባው/ስትቀበለው እንመለከታል። በዚህም ሳሊማ ቀደም ሲል በነበረው ክፍል [**2.5 ጓደኛን ወደ ፒድጂን ማምጣት (Add a Buddy)**](#2.5)  ስር **ከደረጃ 1 እስከ 6** የተዘረዘሩትን ደረጃዎች ትተገብራለን።  

ሳሊማ  **ከደረጃ 1 እስከ 3** ያሉትን ስታጠናቅቅ፣ *Add Buddy* የሚለው የጓደኛ መቀበያ/መጨመሪያ መስኮቷ በስእሉ የሚታየውን መስሎ ይከፈታል፤

![](/sbox/screen/pidgin-en/28.png)

*ስእል 15፤ የሳሊማ የጓደኛ መቀበያ (Add Buddy) መስኮት*

ሳሊማ ይህንን ማዘዣ ![](/sbox/screen/pidgin-en/19.png) **በመንካት** በአንድ ጊዜ ቴሬንስን እንደጓደኛ መቀበል/መጨመር እና ለእርሱም የማረጋገጭ ጥያቄ (authorisation request) መላክ ትችላለች፤ በስእሉ ይታያል።

![](/sbox/screen/pidgin-en/29.png)

*ስእል 16፤ የጓደኝነት መቀበያ/ማረጋገጫ (Authorize buddy) ለቴሬንስ እንደሚታየው*

**ማስታወሻ**፦ የጓደኞቻችን ዝርዝር በሚቀርብበት *Buddy List* በተባለው ክፍል የማውሳችንን መጠቆሚያ (ከርሰር) በአንዱ ጓደኛችን ላይ ስናሳርፍ ስለእርሱ ያለን መረጃ በስእሉ እንደሚታየው በድንገቴ መስኮት ይታየናል፤ 

![](/sbox/screen/pidgin-en/30.png)

*ስእል 17፤ የሳሊማ የጓደኞች ዝርዝር መስኮት ቴረንስ አዲስ ጓደኛዋ መሆኑን ያሳያል*



<a name="2.7"></a>
## 2.7 በፒድጂን ውስጥ የቻት መስኮት መክፈት ##

**በፒድጂን** ውስጥ **የፈጣን መልእክት (IM)** የቻት መስኮት ለመክፈት የሚከተሉትን ደረጃዎች መከተል ያስፈልጋል፦

**ደረጃ 1**፦ በ*Buddy List* (በዲ ሊስት) ማለትም በጓደኞቻችን ዝርዝር ውስጥ ቻት ልናደርገው የፈለግነውን ሰው ስም **በቀኝ ንኬት** ስንከፍተው ልናከናውን የምንችላቸውን ነገሮች የሚዘረዝር የድንገቴ መስኮት ይከፈታል፣ ከታች በስእሉ እንደሚታየው፤

![](/sbox/screen/pidgin-en/31.png)   

*ስእል 18፤ The Buddy tasks menu (ለጓደኞቻችንን ምን ማድረግ እንደምንፈልግ የሚዘረዝር መስኮት)*
 
 **ደረጃ 2**፦ በድንገቴ መስኮቱ ከተዘረዘረው ውስጥ *IM* የሚለውን **መምረጥ**፣ በስእሉ የሚታየው የተለመደውን አይነት የቻት መስኮት ይከፈታል፤

![](/sbox/screen/pidgin-en/32.png)

*ስእል 19፤ የተለመደው አይነት የቻት መስኮት/ዊንዶው በፒድጂን ተከፍቶ*

አሁን ከመረጥነው ጓደኛችን () ጋራ **በፒድጂን** ቻት ለማድረግ ዝግጁ ሆነናል ማለት ነው። ቻቱን ከመጀመራችን በፊት ግን የቻታችን ምሥጢራዊነት እና ደኅንነት የተረጋገጠ እንዲሆን **የኦቲአር (OTR)** ኤንጂኑ እንዲሠራ ማዘጋጀት (configure) ይኖርብናል።



<a name="2.8"></a>
## 2.8 የፒድጂን አድራሻን እንደገና ሥራ ማስጀመር (Re-enable) ##

በየጊዜው **የፒድጂን** አድራሻችን/አካውንታችን እንዳይሠራ ተደርጎ (disabled) ልናገኘው እንችላለን። ወይም የኢንተርኔት ግንኙነታችን ተቋርጦብን አለዚያም ኮምፒውተራችን ቆሞ (frozen) ሊሆን ይችላል። በእነዚህ ሁኔታዎች **የፒድጂን**  አድራሻችን/አካውንታችን አላግባብ ተዘግቶ ወይም እንዳይሠራ ተደርጎ (disabled) ሊሆን ይችላል። ደግነቱ ግን **ፒድጂን** ይህን አካውንት ዳግም-ማስቻል (re-enable) የሚቻልባቸው የተለያዩ አማራጮች ይሰጣል። 
  
አንድን አድራሻ/አካውንት ዳግም-ለማስቻል (re-enable) የሚከተሉትን ደረጃዎች መከተል ያስፈልጋል፦

**ደረጃ 1**፦ **ፒድጂንን** ለመክፈት ይህን ![](/sbox/screen/pidgin-en/13.png)  ምልክት **መንካት/ክሊክ** ወይም በ**Start** በኩል **Pidgin** መክፈት (**Start > Pidgin**) ይቻላል።

**ደረጃ 2**፦ በመስኮቱ ራስጌ አግድም ከተደረደሩት መካከል *Accounts* የሚለውን  **መምረጥ**፤  ከዚያ በስእሉ እንደሚታየው ከሚከፈቱት አማራጮች *Manage Accounts* የሚለውን **መምረጥ**

![](/sbox/screen/pidgin-en/33.png)

*ስእል 20፤ በAccounts አማራጮች *Manage Accounts* ተመርጦ* 
 
*ይህ ምርጫችን የሚከተለውን ገጽ ይከፍትልናል*፦

![](/sbox/screen/pidgin-en/34.png)

*ስእል 21፤ በAccounts መስኮት እንዳይሠራ የተደረገ (disabled) አድራሻ/አካውንት ይታያል*

**ደረጃ 3**፦ በአድራሻው/አካውንቱ አጠገብ የሚገኘውን ሳጥን **መንካት/መምረጥ**፤ **የፒድጂን** የይለፍ ቃላችንን የሚጠይቅ መስኮት ተከትሎ ይከፈታል፤

![](/sbox/screen/pidgin-en/35.png)

*ስእል 22፤ የፒድጂን የይለፍ ቃል እንድናስገባ የሚጠይቅ ሳጥን*


**ደረጃ 4**፦ **የፒድጂን** አድራሻችንን የይለፍ ቃል በተሰጠው ቦታ **መጻፍ**፤ ሳጥኑ በስእሉ የሚታየውን ይመስላል።

![](/sbox/screen/pidgin-en/36.png)

*ስእል 23፤ የፒድጂን የይለፍ ቃል ጠያቂ ሳጥን ቃሉ ተጽፎበት*

**ደረጃ 5**፦ አድራሻችንን/አካውንታችንን በስእሉ እንደሚታየው በድጋሚ-ለማስቻል () የጀመርነውን ሒደት ለማጠናቀቅ ይህንን ![](/sbox/screen/pidgin-en/37.png) ማዘዣ **መንካት/ክሊክ**፤

![](/sbox/screen/pidgin-en/38.png)

*ስእል 24፤ በድጋሚ-ማስቻል ወደ አገልግሎት የተመለሰ አድራሻ* 

**ደረጃ 6**፦ የ*Accounts*ን መስኮት ለመዝጋት ይህንን ![](/sbox/screen/pidgin-en/39.png) ማዘዣ **መንካት/ክሊክ**።


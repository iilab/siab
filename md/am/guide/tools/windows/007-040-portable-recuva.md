

---

lang: am
community: guide
type: tools
legacy: True
child: True
os: windows
weight: 4
depth: 3
title: Portable Recuva

---

## 1.0 በሚጫነውን (Installed) እና በተንቀሳቃሹ የሬኩቫ (Recuva) አይነቴዎች መካከል ያለው ልዩነት ## 

ተንቀሳቃሽ መሣሪያዎቹ በምንጠቀምበት ኮምፒውተር ላይ ስለማይጫኑ፣ ፕሮግራሞቹ እንዳሉንም ሆነ እንደምንጠቀምባቸው ላይታወቅ ይችላል። ሆኖም ተንቀሳቃሽ የውጫዊ ቅንጣቶቻችን (external device) ወይም የማስታወሻ ቋታችን (USB memory stick) እና የተንቀሳቃሽ መሣሪያዎቻችን ደኅንነት እንደምንጠቀምበት ኮምፒውተር ጤንነት እንደሚወሰን መዘንጋት የለብንም። ኮምፒውተሩ የተበከለ ከሆነ ለአድዌር፣ ለማልዌር፣ ለስፓይዌር እና ለቫይረስ ሊጋለጡ ይችላሉ።
ከዚህ ውጭ **በተንቀሳቃሽ ሬኩቫ (Portable Recuva)** አይነቴ እና በኮምፒውተር ላይ በሚጫነው አይነቴ መካከል ምንም የአገልግሎት ልዩነት የለም።

## 2.0 ተንቀሳቃሽ ዴኩቫን መጫን እና መጠቀም (Download and Extract) ##

**ተንቀሳቃሽ ሬኩቫን (Portable Recuva)** ለመጫን እና አውጥቶ ለመጠቀም የሚከተሉትን ደረጃዎች መከተል ያስፈልጋል።

**ደረጃ 1**፦ ወደ መጫኛው ድረ ገጽ ለመሔድ ይህንን    [**http://www.piriform.com/recuva/download/portable**](http://www.piriform.com/recuva/download/portable)  መስፈንጠሪያ **መንካት/ክሊክ**።

**ደረጃ 2**፦ ይህንን ![](/sbox/screen/recuvaportable-en/02.png) ማዘዣ **በመንካት** የሬኩቫ የመጫኛ ፋይል የሆነውን ይህንን ![](/sbox/screen/recuvaportable-en/03.png) ፋይል በኮምፒውተራችን ላይ ማኖር (save)፤ ከዚያም ካኖርንበት ቦታ ፈልጎ ማግኘት፤

**ደረጃ 3**፦ ፋይሉን **በቀኝ ንኬት** መክፈት፣ ከዚያም *በስእል 1* እንደሚታየው በዊንዶውስ የምርጫ ማቅረቢያ ከተዘረዘሩት መካከል ”Extract files...” የሚለውን **መምረጥ**፤

![](/sbox/screen/recuvaportable-en/04.png)

*ስእል 1፤ በዊንዶውስ የምርጫ ማቅረቢያ Extract files... ተመርጦ ይታያል*

*ይህን ተከትሎ ከታች የሚታየው መስኮት ይከፈታል*

**ደረጃ 4**፦ *በስእል 2* እንደሚታየው ውጫዊ ቅንጣቱን (external device) ወይም የማስታወሻ ቋቱን (USB memory stick) ፈልጎ ማግኘት፤ ከዚያም የመጫኛ ፋይሉን ለማስቀመጥ የሚያገለግለንን አዲስ ማህደር/ፎልደር ለመክፈት ይህንን ![](/sbox/screen/recuvaportable-en/05.png) ማዘዣ **መንካት/ክሊክ**

![](/sbox/screen/recuvaportable-en/06.png)

*ስእል 2፤ ፋይሉን የምናስቀምጥበትና የምንከፍትበት መንገድ ማግኛ*

**ደረጃ 5**፦ *በስእል 3* እንደሚታየው በዶክመንቶች ዛፍ ውስጥ ለሚታየው አዲስ ፎልደር/ማህደር ስም መስጠት/ማስገባት

![](/sbox/screen/recuvaportable-en/07.png)

*ስእል 3፤ የፋይል ማግኛና መክፈቻ መንገድ እና የመምረጫ መስኮት የዶክመንቶቹን ዛፍ*

ሌላው አማራጭ የፎልደሩን ስም በቁልቁል ተዘርጊ (drop-down) ዝርዝር ውስጥ ![](/sbox/screen/recuvaportable-en/08.png) ማስገባት እንችላለን። 

**ማስታወሻ**፦ ለዚህ ምሳሌ ሲባል የፎልደሩ/ማህደሩ ስም “ተንቀሳቃሽ ሬኩቫ (Recuva Portable)” ተብሎ ቢሰየምም፣ ተጠቃሚዎች ሌላ ስም ሊጠቀሙ ይችላሉ።

**ደረጃ 6**፦ የፕሮግራሙን ይዘት አዲስ ወደተፈጠረው ፎልደር/ማህደር ለመውሰድ/ለመገልበጥ ይህንን  ![](/sbox/screen/recuvaportable-en/09.png) ማዘዣ **መንካት/ክሊክ**።

**ደረጃ 7**፦ ከታች *በስእል 4* እንደሚታየው ወደ ውጫዊ ቅንጣቱ (external device) ወይም የማስታወሻ ቋቱ (USB memory stick) በመሔድ ፎልደሩን **በመክፈት** **ተንቀሳቃሽ ሬኩቫ** በትክክል መኖሩን ማረጋገጥ።  

![](/sbox/screen/recuvaportable-en/10.png)

*ስእል 4፤ የተንቀሳቃሽ ሬኩቫ ፕሮግራም ወደ ተፈለገው ውጫዊ ተንቀሳቃሽ ቅንጣት/ቋት (external hard drive) በትክክል ተገልብጧል*

**ደረጃ 8**፦ **የተንቀሳቃሽ ሬኩቫ (Portable Recuva)** ማስጀመሪያ/መርጃን ሥራ ለማስጀመር ይህን ![](/sbox/screen/recuvaportable-en/11.png) **በእጥፍ-ንኬት (Double click)** መክፈት።

ስለ ፕሮግራሙ አሠራርና አጠቃቀም ዝርዝር መረጃ ለማግኘት ስለ [**ሬኩቫ (Recuva)**](/am/recuva) የሚያወሳውን ምእራፍ መመልከት ይቻላል።



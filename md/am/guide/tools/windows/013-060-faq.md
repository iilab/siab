

---

lang: am
community: guide
type: tools
legacy: True
child: True
os: windows
weight: 6
depth: 3
title: FAQ

---

## 5.0 የሚዘወተሩ ጥያቄዎች እና ክለሳ ##

ሶሊያና እና አደም **የራይዝአፕ** የኢሜይል አካውንታቸው/አድራሻቸው **ከሞዚላ ተንደርበርድን (Mozilla Thunderbird)**  ጋራ አያይዘው ኢሜይል ለመላክ ተዘጋጅተዋል። የኢንተርኔት ግንኙነት ባይኖራቸው እንኳን የቀደሙ መልእክቶቻቸውን መክፈትና ማንበብ መቻላቸው ደስ ብሏቸዋል። 

በማስከተል **ጂ[ኤንዩ]ፒጂ (GnuPG)** እና **ኢንጂሜይል (Enigmail)** የተባሉትን ጭነዋል (installed)። የየራሳቸውን ተጣማጅ ቁልፎች (key pairs) ፈጥረው፣ የአደባባይ ቁልፎቻቸውን (public keys) ተለዋውጠው፣ አሻራዎቻቸውን (fingerprints) በማስተያየትም የተለዋወጧቸውን ቁልፎች ትክክለኝነት አረጋግጠው ጨርሰዋል። 

ሶሊያና እና አደም የአደባባይ ቁልፎችን በመጠቀም ኢንክሪፕት የማድረጉን ሒደት ለመረዳት ጥቂት ጊዜ ቢወስድባቸውም ኢንክሪፕት የተደረገና ምሥጢራዊነቱ የተጠበቀ ግንኙነት ያለውን ጠቀሜታ በሚገባ ተረድተዋል። ለሶፍትዌሮቹ አዲስ እንደመሆናቸው ግን ጥያቄዎች አሏቸው።


<div class="background" markdown="1"> 
***ጥያቄ**፦ **ኢንጂሜይልን (Enigmail)** ብቻ ጭኜ (install) ነገር ግን **ጂ[ኤንዩ]ፒጂ (GnuPG)** ባልጭን ምን የፈጠራል?*

***መልስ**፦ ጥያቄውን በቀጥታ ለመመለስ **ኢንጂሜይልን (Enigmail)** ብቻውን ምንም አይሠራልንም። **ኢንጂሜይልን (Enigmail)** መልእክቶችን ኢንክሪፕት ለማድረግ የሚችለው **በጂ[ኤንዩ]ፒጂ (GnuPG)** ሶፍትዌር መሆኑ መረሳት የለበትም።*


***ጥያቄ**፦ **በተንደርበርድ (Thunderbird)** ምን ያህል የኢሜይል አካውንቶችን/አድራሻዎችን መፍጠር እንችላለን?* 

***መልስ**፦ የፈለከውን ያህል ማውጣት ትችላለህ። **በተንደርበርድ (Thunderbird)** የኢሜይል ማናጀር ነው፤ ሃያ ወይም ከዚያ የሚበልጡ የኢሜይል አካውንቶችን ማስተናገድ ይችላል።* 


***ጥያቄ**፦ ጓደኛዬ **የጂሜይል ()** አካውንት አለው። **ተንደርበርድ (Thunderbird)**፣ *ጂ[ኤንዩ]ፒጂ (GnuPG)** እና **ኢንጂሜይል (Enigmail)** እንዲጭን ማሳመን ይኖርብኛል ማለት ነው?*

***መልስ**፦ በጣም የሚመረጠው እርሱ ነው። ከአንቺ ጋራ ተመሳሳይ የሆነ የደኅንነት ጥበቃ ምርጫዎችን (configure) እንዲያደርግ አድርጊው። ይህ ከሆነ የደኅንነቱ ጥበቃው አስተማማኝ የሆነ ግንኙነት ማድረግ ትችላላችሁ።* 


***ጥያቄ**፦ **የኢንጂሜይል (Enigmail)** ኢንክሪፕት የሚያደርገው የኢሜይል መልእክት ክፍል የትኛው እንደሆነ ልታስታውሰኝ ትችላለን?*

***መልስ**፦ **ኢንጂሜይል (Enigmail)** ኢንክሪፕት የሚያደርገው የመልእክቱን ይዘት ብቻ ነው። ይህ ማለት የመልእክቱን ርእሰ ጉዳይ (subject)፣ መልእክቱን የምንልክትበትን የኢሜይል አድራሻ እና የአድራሻውን ስም ኢንክሪፕት አያደርገውም ማለት ነው። ስለዚህ ምሥጢራዊ መልእክት ስንልክ የምንሰጠው የርእሰ ጉዳይ መለያ ምሥጢሩን የሚያሳብቅ እንዳይሆን መጠንቀቅ ይገባል። ማንነታችንን ፈጽሞ ለመደበቅ ከፈለግን የኢሜይል አድራሻውን ስንፈጥር እውነተኛ ስማችንን አለመጠቀም፣ ስሙንም እንዳይታይ ማድረግ ይኖርብናል።*


***ጥያቄ**፦ መልእክትን በዲጂታል ፊርማ የማተም አስፈላጊነት አሁንም ግልጽ አልሆነልኝም።*

***መልስ**፦ ዲጂታል ፊርማ የላክሽው መልእክት በትክክል ካንቺ መላኩን እና በመንገድም ላይ በሌላ ሦስተኛ ወገን አለመነካቱን ለማረጋገጥ ይጠቅማል። ልክ የወረቀት ደብዳቤ ስትልኪ ፖስታውን በማጣበቂያ እንደምታሽጊው አይነት ነው።* 


</div>

## 5.1 የክለሳ ጥያቄዎች ##

- አንድን መልእክት ኢንክሪፕት አድርገን ለጓደኛችን ከመላካችን በፊት ልንጭነውና ሥራ ልናስጀምረው የሚገባን ሶፍትዌር የትኛው ነው?
- **በተንደርበርድ** ኢሜይላችንን ደኅንነቱ በተጠበቀ ሁኔታ መክፍት የምንችለው እንዴት ነው?
- የኢሜይል አካውንታችንን የይለፍ ቃል/ቃሎች **በተንደርበርድ (Thunderbird)** ውስጥ ለጥበቃ አስተማማኝ በሆነ መንገድ ማስቀመጥ የምንችለው እንዴት ነው?
- ራሳችንን በካይ/አደገኛ ይዘቶችን ከተሸከሙ ኢሜይሎች  መከላከል የምንችለው እንዴት ነው?
- የኢሜይል አካውንትን በማንኛውም የኢንተርኔት ማሰሻ (Internet browser) መክፈት እና **በተንደርበርድን** በመሳሰሉ ፕሮግራሞች መክፈት ልዩነቱ ምንድን ነው?



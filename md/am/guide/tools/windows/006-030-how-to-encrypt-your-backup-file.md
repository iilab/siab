

---

lang: am
community: guide
type: tools
legacy: True
child: True
os: windows
weight: 3
depth: 3
title: How to Encrypt Your Backup File

---

በዚህ ምእራፍ የሚዳሰሱ ጉዳዮች

- [**4.0 ኢንክሪፕሽን (Encryption) ምንድን ነው**](#4.0)
- [**4.1 የመጠባበቂያ ቅጂ ፋይልን ኢንክሪፕት ማድረግ የሚቻለው እንዴት ነው**](#4.1)
- [**4.2 የመጠባበቂያ ቅጂ ፋይልን ዲክሪፕት ማድረግ የሚቻለው እንዴት ነው**](#4.2)

-------

<a name="4.0"></a>
## 4.0 ኢንክሪፕሽን (Encryption) ምንድን ነው ##

የመጠባበቂያ ቅጂዎቻቸውን ያልተፈቀለት ሰው እንዳያገኘው ወይም እንዳይከፍተው ማድረግ ለሚፈልጉ ሰዎች የኢንክሪፕሽን (Encryption) ተጠቃሚዎች ሊሆኑ ይችላሉ። 

ኢንክሪፕሽን ያለን ዳታ የያዘውን መረጃ ወይም መልክእት በተለያየ መንገድ (encoding or scrambling) ሊነበብ የማይችል አድርጎ የሚያስቀምጥ ነው። በዚህ መልክ የተቀመጠን ዳታ በትክክል ለማግኘት፣ ለመክፈትና ለማንበብ የይለፍ ቃሉን የግድ ማግኘት ግዴታ ነው።  ስለኢንክሪፕሽን ተጨማሪ ማብራሪያ ለማግኘት **በኢንተርኔት ደኅንነት መጽሐፍ** ምእራፍ [**4. በኮምፒውተራችን ውስጥ ያሉ ስሱ መረጃዎችን እንዴት መጠበቅ ይቻላል?**](http://securityinabox.org/am/chapter-4) የሚለውን ማንበብ ይጠቅማል። 

<a name="4.1"></a>
## 4.1 የመጠባበቂያ ቅጂን ኢንክሪፕት ማድረግ የሚቻለው እንዴት ነው? ##

*Strong encryption* የሚለው ገበታ የምንፈልገውን የኢንክሪፕሽን ዘዴ እንድንመርጥ ያደርገናል።

**ደረጃ 1**፤  *Encryption type* የሚለውን የአማራጮች ከረጢት **ስንነካ/ክሊክ** በስእሉ እንደሚታየው የተለያዩ የኢንክሪፕሽን መንገዶች ይዘረዘራሉ፤

![](/sbox/screen/cobian-en/30.png)  

*ስእል 1፤ የኢንክሪፕሽን አይነቶች መዘርዘሪያ*

ነገሩን ቀለል ለማድረግ፣ ከተዘረዘሩት መካከል *Blowfish* ወይም *Rijndael* (128 bits) የሚሉትን ዘዴዎች መምረጥ የተሻለ ይሆናል። እነዚህ ዘዴዎች ለመጠባበቂያ ቅጂዎቻችን አስተማማኝ ጥበቃ ይሰጡልናል፤ ኢንክሪፕት አድርገን ያስቀመጥነውን ፋይልም ትክክለኛውን የይለፍ ቃል በመስጠት በቀላሉ ልናገኘው እንችላለን። 

**ደረጃ 2**፤ የምንፈልገውን *የኢንክሪፕሽን* አይነት **መምረጥ**

**ማስታወሻ**፤ *Rijndael* እና *Blowfish* የተባሉት የኢንክሪፕሽን አይነቶች በሚሰጡት የደኅንነት ጥበቃ ደረጃ ተቀራራቢ ናቸው። *DES* የተባለው ኢንክሪፕት ለማድረግ በሚወስደው ጊዜ ፈጣን ነው፤ ሆኖም በጥበቃ ጥንካሬው ግን ደካማ ነው። 

**ደረጃ 3**፤ ከታች በሚታዩት ሁለት ክፍት ቦታዎች/ሳጥኖች ውስጥ የመረጥነውን ጠንካራ የይለፍ ቃል **ማስገባት/መጻፍ**

![](/sbox/screen/cobian-en/31.png)

*ስእል 2፤ የኢንክሪፕሽን አይነት እና የይለፍ ቃል ማስገቢያ ቦታዎች*

የምናስገባው የይለፍ ቃል ጥንካሬ 'Passphrase quality' በሚለው ቦታ ይታያል። ይህ ማመልከቻ ወደቀኝ በሔደ መጠን የይለፍ ቃሉ ጥንካሬ ይጨምራል። **በኢንተርኔት ደኅንነት መጽሐፍ** [**3. አስተማማኝ የይለፍ (የምሥጢር) ቃል መፍጠር እና መጠቀም**](http://securityinabox.org/am/chapter-3) የሚለውን ምእራፍ እንዲሁም በአጠቃቀም መመሪያ ውስጥ አስተማማኝ የይለፍ ቃሎችን ስለመፍጠርና ሰለማከማቸት የሚያወሳውን [**ኪፓስ (KeePass)**](/am/keepass_main) መመልከት ይጠቅማል።
 
**ደረጃ 4**፤ ይህንን ![](/sbox/screen/cobian-en/13.png) **በመንካት/ክሊክ** ሒደቱን ማጠናቀቅ። 


<a name="4.2"></a>
## 4.2 የመጠባበቂያ ቅጂን ዲክሪፕት ማድረግ የሚቻለው እንዴት ነው? ##

ኢንክሪፕት ተደርጎ የተቀመጠን የመጠባበቂያ ቅጂ ዲክሪፕት (decrypt) ማድረግ ቀላልና ጊዜ የማይወስድ ሥራ ነው። የሚከተሉትን ደረጃዎች በመከተል የፈለግነውን ፋይል ዲክሪፕ ማድረግ ወይም መክፈት እንችላለን።

**ደረጃ 1**፤ ከታች በስእሉ እንደሚታየው መጀመሪያ “Tools” የሚለውን፣ ቀጥሎ በዚያ ከሚዘረዘሩት “Decrypter and Keys” የሚለውን **መምረጥ**። በአጭሩ ሲቀመጥ **Select > Tools > Decrypter and Keys**  

![](/sbox/screen/cobian-en/32.png)

*ስእል 3፤ በቱልስ (Tools) ማስመረጫ ስር Decrypter and Keys አማራጭ ተመርጦ* 


*ይህ ምርጫ ዲክሪፕት የማድረጊያውን ማለትም የ Decrypter and Keys መስኮት እንዲከፈት ያደርገዋል*

![](/sbox/screen/cobian-en/33.png)

*ስእል 4፤ የኮቢያን ባክአፕ ዲክሪፕት ማድረጊያ ገጽ*

**ደረጃ 2**፤ ዲክሪፕት ለማድረግ ማለትም ለመክፈት የምንፈልገውን ፋይል ለመምረጥ ይህንን  ![](/sbox/screen/cobian-en/34.png) ማዘዣ **መንካት/ክሊክ**

**ደረጃ 3**፤ ፋይሉ ዲክሪፕት ከተደረገ ወይም ከተከፈተው በኋላ የት እንደሚቀመጥ ለመወሰን ደግሞ ይህኛውን ![](/sbox/screen/cobian-en/35.png) ማዘዣ **መንካት/ክሊክ**

**ደረጃ 4**፤ በክፍል [**4.1 የመጠባበቂያ ቅጂን ኢንክሪፕት ማድረግ የሚቻለው እንዴት ነው?**](/am/chapter_4_1#4.1) የመረጥነውን የኢንክሪፕሽን አይነት እዚህም *Methods* በሚለው ሥር ከሚቀርቡልን ምርጫውች መካከል መልሶ **መምረጥ**

![](/sbox/screen/cobian-en/36.png)

*ስእል 5፤ የዲክሮፕሽን ዘዴዎች (New Methods) አማራጮች ዝርዝር*


**ደረጃ 4**፤ ከቀረቡት አማራጮ መካከል የመጠባበቂያ ቅጂ ፋይሉን ኢንክሪፕት ካደረግንበት ጋራ የሚመሳሰለውን ዘዴ **መምረጥ**

**ደረጃ 5**፤ *Passphrase* በሚለው ቦታ ቀደም ሲል የሰጠነውን የይለፍ ቃል **መጻፍ/ማስገባት**

**ደረጃ 6**፤ ዲክሪፕት ![](/sbox/screen/cobian-en/37.png) የሚለውን ይህን ማዘዣ **መጫን/ክሊክ**

ፋይሉ/ፋይሎቹ ቀደም ሲል በመረጥንላቸው ቦታ ይከፈታሉ ወይም ዲክሪፕት ይሆናሉ። ፋይሎቹ ኢንክሪፕት ከመደረጋቸው በፊት ተጠርዘው (compressed) ከሆነ ለመነበብ [**3.1 የመጠበበቂያ ቅጂዎችን መፍታት/መዘርገፍ (Decompress)**](/am/chapter_3_1#3.1)  በተጠቀሰው  መሠረት መፈታት (decompress) ይኖርባቸዋል።



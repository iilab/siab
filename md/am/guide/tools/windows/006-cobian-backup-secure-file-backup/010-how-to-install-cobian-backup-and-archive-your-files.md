

---

lang: am
community: guide
type: tools
legacy: True
child: True
os: windows
weight: 1
depth: 3
title: How to Install Cobian Backup and Archive Your Files

---

በዚህ ክፍል የሚዳሰሱ ርእሰ ጉዳዮች፤

- [**2.0 ኮቢያንን መጫን**](#2.0)
- [**2.1 ለፋይሎች እና ዳይሬክተሪዎች የመጠባበቂያ ቅጂ የሚፈጠረው እንዴት ነው**](#2.1)
- [**2.2 የፋይል መጠባበቂያ ቅጂ የሚፈጠረው እንዴት ነው**](#2.2)
- [**2.3 ለመጠባበቂያ ቅጂ ፈጠራ መርሐ ግብር ማውጣት**](#2.3)

-------

<a name="2.0"></a>
## 2.0 ኮቢያንን መጫን (Install Cobian Backup) ##

**የአጫጫን ማስታወሻ**፤ ኮቢያንን ወደ መጫን ከመሔዳችን በፊት  የ**Microsoft Windows Installer** እና **Microsoft.NET Framework** የመጨረሻ አይነቴ (ቨርዥን) እንዳለን ማረጋገጥ አለብን። 

**ኮቢያንን (Cobian Backup)** መጫን በአንጻራዊነት በቀላሉ እና በፍጥነት ሊከናወን የሚችል ነው።  **ኮቢያንን (Cobian Backup)** ለመጫን የሚከተሉትን ደረጃዎች መከተል ይገባል።

**ደረጃ 1**፤ ይህንን ![](/sbox/screen/cobian-en/01.png) የመጫኛ ማስጀመሪያ **በእጥፍ-ንኬት (Double click)** መክፈት፤ ከዚያም *Open File - Security Warning* የሚል ሳጥን ይከፈታል። ሳጥኑ ከተከፈተ   ![](/sbox/screen/cobian-en/02.png) የሚለውን ማዘዣ **በመንካት/ክሊክ** ውሃ ሰማያዊ ቀለም ያለውን *Extracting the resource* የሒደት ማሳያ ሥራ ማስጀመር። 


![](/sbox/screen/cobian-en/03.png)

*ስእል 1፤ የኮቢያን የአሠራር መወሰኛ የቋንቋ መምረጫ መስኮት*


**ደረጃ 2**፤ “ቀጥል”  ![](/sbox/screen/cobian-en/04.png)  የሚለውን ማዘዣ **በመንካት/ክሊክ** የስምምነት ውል መቀበያውን ማለትም የ*Please read and accept the license agreement*  ገጽ ይከፈታል። በዚህ ገጽ ላይ መቀበላችንን ለማረጋገጥ *I accept* የሚለውን መምረጥ፤ አስከትሎ ከታች በስእሉ የሚታየውን ገጽ ለመክፈት ይህንን ![](/sbox/screen/cobian-en/04.png)  **መንካት/ክሊክ**።

![](/sbox/screen/cobian-en/05.png)

*ስእል 2፤ የመጫኛ ዳይሬክተሪ መምረጫ (Select an installation directory) መስኮት*


*ደረጃ 3፤ አሁንም  ![](/sbox/screen/cobian-en/04.png) የሚለውን ማዘዣ በመንካት በስእሉ የሚታየውን ገጽ መክፈት፤

![](/sbox/screen/cobian-en/06.png)

*ስእል 3፤  የአጫጫን አይነትን የአገልግሎት መምረጫ (Installation type and Service options) መስኮት*


**ደረጃ 4**፤  በ*Service options*  ካሉት አማራጮች ውስጥ  *Use Local System account* የሚለውን ስንመርጥ ገጻችን  ከላይ *በስእል 3* የሚታየውን ይመስላል።

   
**ማስታወሻ**፤ ይህ አማራጭ **ኮቢያን** በሰጠነው መርሐ ግብር መሠረት ሌላውን የኮምፒውተራችንን ሥራ ሳያደናቅፍ ውስጥ ለውስጥ የመጠባበቂያ ቅጂውን እንዲያዘጋጅ የሚያስችለው ነው። 

**ደረጃ 5**፤  ከዚህ በታች የሚገኘውን መልእክት ለማግኘት ይህን ![](/sbox/screen/cobian-en/04.png)  **መንካት/ክሊክ**

![](/sbox/screen/cobian-en/07.png)

*ስእል 4፤ የኮቢያን ባክአፕ 10 የማስቀጠያ መልእክት*

**ደረጃ 6**፤ የመጫኛ ገጹን ለመክፈት ![](/sbox/screen/cobian-en/08.png)  **መንካት/ክሊክ**።  ቀጥሎም  ![](/sbox/screen/cobian-en/04.png) ማዘዣ **መንካት/ክሊክ**

**ደረጃ 7***፤ የመጫን ሒደቱን ለማጠናቀቅ ![](/sbox/screen/cobian-en/09.png)  **መንካት/ክሊክ**። ፕሮግራሙ ተጭኖ ሲጠናቀቅ **የኮቢያን ባክአፕ** መለያ አርማ **በዊንዶውስ ሲስተም ትሬይ** ላይ እንዲህ ![](/sbox/screen/cobian-en/10.png)  ይታያል። 



<a name="2.1"></a> 
## 2.1 የፋይልና የዳይሬክተሪ መጠባበቂያ ቅጂ የሚፈጠረው እንዴት ነው ##

በዚህ ንኡስ ክፍል አንድን ፋይል እና/ወይም ማህደር (ፎልደር) ለመደጎስ ወይም የመጠባበቂያ ቅጂውን ለመፍጠር የሚቻልበትን ቀላል ዘዴ እንመለከታለን። **ኮቢያን ባክአፕ** *backup task* አለው፤ ይህም የተመረጡ የፋይል ወይም/እና የፎልደር አይነቶችን እንዲያካትት አድርግን እንድናስቀምጠው ያስችላል፤ በምንፈልገው ቀንና ሰዓት የመጠባበቂያ ቅጂውን እንዲያደርግም አስቀድመን ልናዘው እንችላለን።

አዲስ የመጠባበቂያ ቅጂ ሥራ ለማዘዝ የሚከተሉትን ደረጃዎች መከትል ነው። 


**ደረጃ 1**፤ ይህንን ![](/sbox/screen/cobian-en/11.png)  ምልክት **በመንካት/ክሊክ** አዲስ የሥራ መርሐ ግብር የምንፈጥርበትን የ*New task* መስኮት በስእሉ እንደሚታየው መክፈት፤

![](/sbox/screen/cobian-en/12.png)  

*ስእል 2፤ የ New task  ገበታ*

የገበታው የግራ ጠርዝ የተለያዩ የአገልግሎት አይነቶች እና ተዛማጅ ገጾቻቸው ይገኛሉ፤ የቅጂ ማስቀሪያ አማራጮችን ለመምረጥና ለመወሰን ያስችሉናል። *General* በሚለው ኪስ (ታብ) ማዘዣ ስር ያሉት አማራጮቸች ከዚህ እንደሚከተለው ተብራርተዋል።

### 2.1.1 የአማራጮች ማብራሪያ ###

*Task Name*፡ ለቅጂ ሥራው የተለየ ስም እንድንሰጠው ይፈቅድልናል። ስለዚህም ከቅጂው ምንነት ጋራ የተዛመደ ስም መስጠት ይመረጣል። ለምሳሌ የመጠባበቂያ ቅጂው የቪዲዮ ፋይሎችን የሚይዝ ከሆነ፣ *Video Backup* የሚል ስም ልንሰጠው እንችላለን።፡

*Disabled*፡ ይህ ምርጫ ሳይመረጥ መተው (unchecked) አለበት።

**ማስጠንቀቂያ**፤ ቀደም ሲል እንዳይሠራ ተደርጎ የነበረ (Disabled) አማራጭ እንዲሠራ ሲታዘዝ  (Enable) ሌሎቹን ምርጫዎቻችንን ሁሉ ሊቀይራቸውና የቅጂ  ፈጠራ (backup) ሥራውን ሊያስቆመው ይችላል። 

*Include Subdirectories*፤ ይህ አማራጭ ለቅጂ ፈጠራ የሚያገለግሉንን ሁሉንም ንዑስ-ዳይሬክተሪዎች/ማህደሮችን (ፎልደሮች) በአንድ ዳይሬክተሪ/ማህደር እንድናጠቃልላቸው ይፈቅድልናል። ብዛት ላላቸው ማህደሮች እና/ወይም ፋይሎች የመጠባባቂያ ቅጂ ለመፍጠር በጣም የተመቸ አማራጭ ነው። ለምሳሌ ያህል በዚህ አሠራር የ*My Documents* ማህደርን ብንመርጠው በውስጡ የሚገኙት ፋይሎች እና ማህደሮች በሙሉ መጠባበቂያ ቅጂ ፈጠራ ውስጥ ይጠቃለላሉ።

*Create separated backups using timestamps*፤  ወደፊት የቅጂ ፈጠራ እንዲከናወን የምንፈልግበትን ቀን እና ሰዓት የምንወስነበት አገልግሎት ነው። በዚህ በተወሰነው ጊዜ የተመረጡት ማህደሮችና ፋይሎች በሙሉ በመረጥንወ የመጠባበቂያ ቅጂ ፋይል ውስጥ ይገባሉ። ይህ ማለት የመጠባበቂያ ቅጂ ያደረግንበትን ቀን በትክክል ማወቅ/ማስታወስ እንችላለን ማለት ነው።

*Use file attribute logic*፤ ይህ አገልግሎት የሚያስፈልገን (incremental) ወይም (differential) የመጠባበቂያ ቅጂ ለመፍጠር በምንፈልግበት ጊዜ ብቻ ነው። ዝርዝር ከታች ቀርቧል።

**ማስታወሻ**፤ ከዚህ ቀጥሎ የሚቀርቡት አማራጮች **ዊንዶውስ ኤክስፒ** ወይም ከዚያ በኋላ የመጡ **የዊንዶውስ ኦፐሬቲንግ ሲስትም** አይነቴዎችን የሚገለገሉ ተጠቃሚዎች ብቻ የሚያገኙዋቸው ናቸው።

*Use Volume Shadow Copy*፤ የተቆለፉ ፋይሎችን ጭምር በመጠባበቂያ ቅጂ ለመያዝ የሚያስችለን አማራጭ ነው።

**ኮቢያን ባክአፕ (Cobian Backup)** የእያንዳንዱን ፋይል የመጠባበቂያ ቅጂ ሲፈጥር ባለፈው ጊዜ ቅጂው ከተፈጠረ በኋላ በምንጩ ፋይል/ማህደር ላይ ለውጥ መደረግ አለመደረጉን ያጣራል።  ከዚያም *Differential* ወይም *Incremental* የመጠባበቂያ ቅጂ እንዲፈጥር ስናዘው በምንጩ እና በመጠባበቂያው መካከል ያለው ልዩነት ተከትሎ መጠባበቂያ ቅጂውን ይፈጥራል።

**ማስታወሻ**፤ ይህን አማራጭ እንዳይሠራ ከሰነከልነው () ልንጠቀም የምንችለው ሙሉ ወይም 'ደሚ ባክአፕ (dummy backup)' የሚባለውን ብቻ ይሆናል። ('dummy backup' ዘግየት ብሎ ይብራራል።)


### 2.1.2 የመጠባበቂያ ቅጂ አይነቶች ###
  
*Full* (ሙሉ ቅጂ)፤ በምንጩ ወይም ፋይሎቹን ከምንገለብጥበት ቦታ የሚገኝ እያንዳንዱ ነጠላ ፋይል ወደ መጠባበቂያ ቅጂ ማውጫው (directory) የሚገለበጥበት/የሚቀዳበት አማራጭ ነው። *Create separated backups using timestamp* የሚለውን አማራጭ ቀስቅሰነው ከሆነ (enabled)፣ በምንጩ የሚገኝ አንድ ፋይል በመጠባበቂያ ቅጂው ብዙ ቅጂዎች ኖረውት እናገኛለን፤ እነዚህ የአንድ ፋይል ግልባጭ የሆኑ ቅጂዎች የሚለያዩት በተቀዱበት ቀን እና ሰዓት ይሆናል።) እንዲህ ካልሆነ ግን **ኮቢያን ባክአፕ** ቅጂውን ሲያካሒድ ብዙ ቅጂዎችን በማስቀመጥ ፋንታ ባለፈው ላይ እየጻፈ ይጓዛል፤ ይህም ማለት የአንድ ፋይል ቅጂ ከነበረ፣ በቀጣዩ ጊዜ ተጨማሪ ቅጂዎችን አይፈጥርም፣ የነበረውን ያሻሽለዋል እንጂ እንደማለት ነው።

*Incremental*(ኢንክሪመንታል)፤ ባለፈው ጊዜ የመጠባበቂያ ቅጂ ከተፈጠረ ወዲህ ፋይሎቹ መለወጣቸውን ወይም አለመለወጣቸውን የሚያጣር አማራጭ ነው። ይህ አማራጭ ምንም ለውጥ ያልተደረገባቸውን ፋይሎች ፕሮግራሙ እንዲዘላቸው ስለሚያደርገው የመጠባበቂያ ቅጂ ለመፍጠር የሚወስደውን ጊዜ ይቆጥባል። ይህን አማራጭ ለመጠቀም *Use file attribute logic* የሚለውን ማዘዣ መመረጥ (checked) አለበት። 

*Differential*፤ ባለፈው ጊዜ **full** (ሙሉ ቅጂ) ከተካሔደ ወዲህ ፋይሎቹ ከምንጫቸው መቀየራቸውን የሚያጣራበት አማራጭ ነው። ፋይሉ ለውጥ ካልተደረገበትና ድጋሚ መቅዳት አስፈላጊ ካልሆነ ያልፈዋል፤ ይህም ጊዜ ይቆጥባል። ከዚህ ቀደም ሙሉ የመጠባበቂያ ቅጂ የፈጠርንላቸውን ፋይሎች  ድጋሚ ለምቅዳት ስንሞክር በዚህ መንገድ መጠቀም እንችላለን። 

*Dummy task*፤ ይህ አንድን ፕሮግራም ወይም ኮምፒውተራችንን በሆነ በምንመርጠው ሰዓት ለመዝጋት የሚያገለግለን ነው። ይህ አገልግሎት የመጠባበቂያ ቅጂ መፍጠር ሒደት ጋራ የተያያዘ አይደለም።  


**ደረጃ 2**፤ ቀደም ሲል የዘረዘርናቸውን እና ሌሎችንም ምርጫዎቻችንን ካደረግን በኋላ ይህንኑ ለማጽደቅ  ይህንን  ![](/sbox/screen/cobian-en/13.png)  ማዘዣ **መንካት/ክሊክ**።


<a name="2.2"></a>
## 2.2 የመጠባበቂያ (Backup) ፋይል የሚፈጠረው እንዴት ነው ##

የመጠባበቂያ ቅጂ ፈጠራውን ለመጀመር የሚከተሉትን ደረጃዎች መከተል ይገባል።

**ደረጃ 1**፤  በ*New task* መስኮት ውስጥ በግራ በኩል ከሚገኘው ንኡስ ሳጥን ውስጥ ካሉት አማራጮች መካከል ይህንን “ፋይል”  ![](/sbox/screen/cobian-en/14.png) የሚለውን **መጫን/ክሊክ**፤ በስእሉ የሚታየውን የመሰለ ገጽ ይከፈትልናል፤ 


![](/sbox/screen/cobian-en/15.png)

*ስእል 3፤ የመጠባበቂያ ቅጂ ለመፍጠር የሚያስችለን ገጽ የፋይሎቹን ምንጭ እና መሔጃ ያስመርጠናል*


**ደረጃ 2**፤ መጠባበቂያ ቅጂ ልንፈጥርላቸው የምንፈልጋቸውን ፋይሎች **መምረጥ**። (በ*ስእል 3* ምሳሌ  *My Documents* ተመርጦ ይታያል።)

**ደረጃ 3**፤ *Source* በሚለው ገበታ ውስጥ የሚገኘውን ይህንን  ![](/sbox/screen/cobian-en/16.png)  አማራጭ **መጫን/ክሊክ**፤ ከታች በስእሉ የሚታየውን  የመሰለ የአማራጭ ገበታ ይከፈታል 

![](/sbox/screen/cobian-en/17.png)

*ስእል 4፤ በSource (ምንጭ መምረጫ) ገበታ ውስጥ የመጨመሪያው ማዘዣ Add*

**ደረጃ 4**፤ አንድ ዳይሬክተሪ ለያዛቸው ፋይሎች በሙሉ የመጠባበቂያ ቅጂ ልንፈጥርለት ከፈለግን *Directory* የሚለውን **መምረጥ**፤ በተቃራኒው ፋይሎቹን በተናጠል መቅዳት ከመረጥን ደግሞ *Files* የሚለውን **መምረጥ**።  ነጠላ ፋይሎችን እና ዳይሬክተሪዎችን ለመምረጥ *Manually* የሚለውን መምረጥ፤ ከዚያም ለመጠባበቂያ ቅጂያችን የፋይሉን አድራሻ ወይም ዳይሬክተሪውን መጻፍ። 

**ማስታወሻ**፤ የፈለግነውን ያህል ፋይሎች እና ዳይሬክቲዎችን መጨመር እንችላለን። በ**ኤፍቲፒ (FTP)** ሰርቨር ላይ ለሚገኙ ፋይሎቻችን የመጠባበቂያ ቅጂ ለመፍጠር ከፈለግንም  **ኤፍቲፒ (FTP)** የሚለውን መምረጥ ነው። ይህን ለማድረግ ግን ወደ ሰርቨሩ ለመግባት የሚያስችለን የተጠቃሚ ስም እና የይለፍ ቃል ያስፈልገናል። 

የመረጥናቸው ፋይሎች እና/ወይም ማህደሮች (ፎልደሮች) *Source* (ምንጭ) በሚለው ቦታ ይታያሉ። በ*ስእል 3* እንደሚታየው *My Documents* የሚባለው ማህደር ተመርጦ ይታያል፤ ይህ ማለት ይህ ማህደር በሚፈጠረው የመጠባበቂያ ቅጂ ውስጥ ከነይዘቱ ይኖራል ማለት ነው። 

*Destination* የሚባለው ገበታ ደግሞ የተመረጡት ፋይሎች እና ማህደሮች የመጠባበቂያ ቅጂ የት እንደሚቀመጥ ያሳያል።  


**ደረጃ 5**፤ ከታች በስእሉ የሚታየውን የመሰለ ገጽ ለመክፈት በ*Destination pane* (በመዳረሻ ወይም ማስቀመጫ ገበታ) ላይ የሚገኘውን ይህንን  ![](/sbox/screen/cobian-en/16.png)  ማዘዣ **መንካት/ክሊክ**

![](/sbox/screen/cobian-en/18.png)

*ስእል 5፤ በ*Destination pane* የአማራጮች ማቅረቢያ*

**ደረጃ 6**፤ *Directory* የሚለውን በመምረጥ የመጠባበቂያ ፋይላችን የሚቀመጥበትን የመድረሻ ማህደር (destination folder) የምንመርጥበትን መስኮት መክፈት።

**ማስታወሻ**፤ የመጠባበቂያ ቅጂውን ፋይል በብዙ አይነቴ ማስቀመጥ የምንፈልግ ከሆነ እዚህ የምንፈልገውን ያህል ማህደር መምረጥ ወይም ማመልከት አለብን። *Manually* የሚለውን ከመረጥን የመጠባበቂያ ቅጂው እንዲቀመጥ የምንፈልግበትን ቦታ በራሳችን በዝርዝር መስጠት አለብን። የመጠባበቂያ ቅጂውን በኢንተርኔት ሰርቨር ላይ ለማስቀመጥ ከፈለግን *FTP site* የሚለውን **መምረጥ** ይኖርብናል፤ ሥራውን ለማጠናቀቅ ግን የማስቀመጫው ሰርቨር መግቢያ የይለፍ ቃል የግድ ያስፈልገናል።

ይህን ካጠናቀቅን በኋላ የኮቢያን ገጽ በስእሉ እንደታየው በምንጭ ገበታው (source area) ላይ ፋይል/ፋይሎች እና/ወይም ፎልደሮች ይታያሉ፤ በተመሳሳይም በመዳረሻ ክፍሉ (destination area) አንድ ወይም ከዚያ በላይ ማህደሮች (ፎልደሮች) ይኖራሉ። ሆኖም ሥራችንን ገና ስላላጠናቀቅን *OK* የሚለውን ማዘዣ መንካት የለብንም፤ ከዚያ በፊት የመጠባበቂያ ቅጂው እንዲፈጠር የምንፈልግበትን መርሐ ግብር መወሰን አለብን።


<a name="2.3"></a>
## 2.3 ለመጠባበቂያ ቅጂ ፈጠራ መርሐ ግብር ማውጣት ##  
 
የመጠባበቂያ ቅጂ ፈጠራውን በቀጥታ ያለእኛ ዝርዝር ክትትል እንዲካሔድ () ከፈለግን ይኸው የሚፈጸምበትን *መርሐ ግብር* (*Schedule*) ከወዲሁ መወሰን አለብን። ይህ ክፍል የመጠባበቂያ ቅጂው የሚከናወንበትን ጊዜ እንድንወስን ይረዳናል።  

ይህን ለማድረግ የሚከተሉትን ደረጃዎች መከተል ነው።

**ደረጃ 1**፤ በስተግራ ጠርዝ ከተደረደሩት አማራጮች መካከል የሰዓት ምልክት የሆነውን ይህንን   ![](/sbox/screen/cobian-en/19.png) የአገልግሎት ክፍል **መምረጥ**።  ከታች በስእል የሚታየው ገጽ ይከፈታል፤ 

![](/sbox/screen/cobian-en/20.png)

*ስእል 6፤ የቅጂ ማከናወኛ ጊዜ የምንወስንበት የ Schedule type ገጽ*


*Schedule type* የሚለው አማራጭ በውስጥ የያዛቸው ተጨማሪ አማራጮች ምንነት እንደሚከተለው ተብራርተዋል።

*Once*፤ የመጠባበቂያ ቅጂው በቀንና ሰዓት (*Date/Time*) መምረጫው ባስቀመጥነው መሠረት ለአንድ ጊዜ ብቻ ይከናወናል። 

*Daily*፤ የመጠባበቂያ ቅጂው በቀንና ሰዓት (*Date/Time*) መምረጫው ባስቀመጥነው ሰዓት መሠረት በየዕለቱ ይከናወናል።

*Weekly*፤  የመጠባበቂያ ቅጂው በተመረጡት የሳምንቱ ቀኖች ይካሔዳል። ቀደም ሲል በተሰጠው ምሳሌ፣ ቅጂው በየሳምነቱ ዓርብ ይፈጠራል። ሌሎች ቀኖችንም መምረጥ እንችላለን። የመጠባበቂያ ቅጂው በቀንና ሰዓት (*Date/Time*) መምረጫው ባስቀመጥነው ቀን መሠረት ይከናወናል።

*Monthly*፤ የመጠባበቂያ ቅጂው በቀንና ሰዓት (*Date/Time*) መምረጫው በመረጥናቸው የወሩ ቀኖችና ሰዓት መሠረት ይከናወናል። 

*Yearly*፤ የመጠባበቂያ ቅጂው በቀንና ሰዓት (*Date/Time*) መምረጫው በመረጥነው ወር፣ ከወሩም በወሰንነው ቀንና ሰዓት ይዘጋጃል።

*Timer*፤ ማንኛውም የመጠባበቂያ ቅጂ ዝግጅት በቀንና ሰዓት (*Date/Time*) መምረጫው ውስጥ በወሰንነው የጊዜ ልዩነት መሠረት እየተደጋገም ይፈጸማል። 

*Manually*፤ የመጠባበቂያ ቅጂው ከዋናው የኮቢያን መስኮት ገጽ በራሳችን ማከናወን አለብን ማለት ነው። 


**ደረጃ 2**፤  የመረጥነው ዝርዝር የቅጂ ማከናወኛ ጊዜ፣ የቅጂ ምንጭና መድረሻ ወዘተ ለማጽደቅ ![](/sbox/screen/cobian-en/13.png) የሚለውን ማዘዣ **መጫን/ክሊክ**

![](/sbox/screen/cobian-en/21.png)

*ስእል 7፤ የNew task መስኮት የመጠባበቂያ ቅጂ የሚፈጥርበት መርሐ ግብር ተወስኖለት*

የመጠባበቂያ ቅጂ ማዘጋጃ መርሐ ግብሩን ከመረጥንና ካጸደቅን በኋላ ሥራችን አጠናቀናል ማለት ነው። ከዚህ በኋላ በወሰንነው ዝርዝር መሠረት የመጠባበቂያ ቅጂው ማህደሮች ይፈጠራሉ።



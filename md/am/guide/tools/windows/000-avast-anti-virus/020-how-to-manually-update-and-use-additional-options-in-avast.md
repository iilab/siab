

---

lang: am
community: guide
type: tools
legacy: True
child: True
os: windows
weight: 2
depth: 3
title: How to Manually Update and Use Additional Options in avast!

---

በዚህ ገጽ የሚገኙዩ ክፍሎች

- [**3.0 ከመጀመራችን በፊት**](#3.0)
- [**3.1 አቫስትን በዋናው መቆጣጠሪያ በራስ ማደስ (Manual Update)**](#3.1)
- [**3.2 አቫስት!ን በራሳችን ለማደስ ስንፈልግ የድንገቴ መስኮቶችን (Pop-up Menu) አጠቃቀም**](#3.2)
- [**3.3 አቫስት! ራሱን በራሱ የሚያድስበትን አሠራር ማቆም የሚቻለው እንዴት ነው**](#3.3)


 ----

<a name="3.0"></a>
### 3.0 ከመጀመራችን በፊት ### 


በመሠረቱ ኮምፒውተራችን ከኢንተርኔት ጋራ በተገናኘ ቁጥር **አቫስት!** የእኛን ትእዛዝ ሳይፈልግ ራሱን ያድሳል፣ ማለትም አዲስ የፕሮግራም ማሻሻያዎችን እና የቫይረስ ክትትል መረጃዎችን ይቀበላል። ሆኖም የኢንተርኔት ግንኙነታችን የሚቋረጥበት ወይም ውሱን በሚሆንባቸው አጋጣሚዎች አቫስት! ራሱን ማደስ ስለማይችል፣ እኛ ራሳችን እድሳቱን እንዲፈጽም ብናደርገው የበለጠ ጠቃሚ ነው።


**ማስታወሻ**፤ **አቫስትን!** በራሳችን ልናድስበት (updating manually) የምንችልባቸው ሁለት መንገዶች አሉ። አንደኛው በ**አቫስት!** ዋና የመቆጣጠሪያ መስኮት በኩል ነው፤ ሁለተኛው ደግሞ በሲስተም ትሬይ ላይ የሚገኘውን የ**አቫስት!** አርማ በቀኝ-ንኬት (right click) ስንከፍተው በሚመጣው ድንገቴ መስኮት (pop-up menu) በኩል ነው። በተጨማሪ ግን **አቫስት!** ራሱን በራሱ የሚያድስበትን አሠራር ማስቆም እንችላለን። ይህን ለማድረግ በዋና መቆጣጠሪያ መስኮቱ አናት በስተቀኝ የሚገኘውን ይህን 
![](/sbox/screen/avast-en/90.png) ክፍል ስንጫን ወደሚከፈተው *BASIC SETTINGS* ወደሚለው ክፍል በመሔድ ማስተካከል እንችላለን። 


<a name="3.1"></a>
### 3.1 በዋናው መቆጣጠሪያ አቫስትን ማደስ (Manual Update) ###

የሚከተሉትን ደረጃዎች በመከተል በዋናው የመቆጣጠሪያ መስኮት **አቫስት**ን በራሳችን ለማደስ እንችላለን።


**ደረጃ 1** የ**አቫስት!**ን የተጠቃሚዎች ዋና መቆጣጠሪያ መስኮት ለመክፈት ይህንን ![](/sbox/screen/avast-en/20.png)  ምልክት መጫን፤ የመቆጣጠሪያ መስኮቱ የሚከተለውን ይመስላል።


![](/sbox/screen/avast-en/41.png)

*ስእል 1፤ Summary የሚለው ክፍል ፕሮግራማችን ያለበትን የመጨረሻ ደረጃ ያሳያል። በተለምዶ ተጠቃሎ የሚቀርበውን መረጃ የሚያሳይ*


አዲስ የፕሮግራም ወይም የቫይረስ ማሻሻያ ካለ በብርቱካንማ ቀለም መካከል የቃል አጋኖ ምልክት የተቀመጠበት አርማ ይታያል። በሌላ ጊዜ ግን የሚታው አረንጓዴ  “የራይት” (check mark) ብቻ ነው። የፕሮግራሙ ወይም የቫይረሱ አዲስ አይነቴ (ቨርዥን) በቀይ ቀለም ተጽፎ ይታያል፤ በዚህ ወቅት *አሻሽል/አድስ (Update)* የሚለውም ማዘዣ አብሮ ይታያል።


![](/sbox/screen/avast-en/42.png) 

*ስእል 2፤ አዲስ የፕሮግራም ማሻሻያ መኖሩን የሚየሳይ ማስታወሻ*


**ደረጃ 2** ይህን ምልክት ![](/sbox/screen/avast-en/43.png)  በመንካት የፕሮግራም አይነቴውን በሚከተለው ምስል እንደሚታየው ማሻሻል፤ 


![](/sbox/screen/avast-en/44.png) 


*ስእል 3፤ ፕሮግራሙ ከተሻሻለ በኋላ (updated)*


ከማሻሻያው ከኋላ የፕሮግራም አይነቴው (ቨርዥን) ከ5.0.545 ወደ 5.0.594 ተቀይሯል።


የሚከተለው ዝርዝር በ*Current Status SECURED* ሰሌዳ ላይ የሚገኙትን ክፍሎች ወይም የሒደት ማሳያዎች በአጭሩ ያመለክታል፤

**ጥቆማ**፤ በ*Current Status* ሰሌዳ ላይ የሚገኘውን መረጃ ለመደበቅ ወይም ለማየት ይህንን ![](/sbox/screen/avast-en/14.png) መጫን/መክፈት


**Real-time shields**  ይህ ምስልየአቫስት የማያቋርጥ የመከላከያ መስመር (real-time shields) በትክክል እየሠራ መሆን አለመሆኑን የሚያሳይ ነው። መከላከያው ከኮምፒውተሩ ጋራ የተያያዙ እንቅስቃሴዎችን ሁሉ ይከታተላል። ለኢሜይል፣ ለፋይሎች፣ ለመካነ ድር (ዌብ) እና ለሌሎችም ሲስተሞች ሁሉ መከላከያው ይሠራል። ከመከላከያው የተለያዩ ክፍሎች አንዱ በተጠቃሚው ምርጫ ወይም በማልዌር ጥቃት እንዳይሠራ ቢደረግ በሲስተም ትሬይ ላይ የሚታየው የ**አቫስት!** አርማ ተቀይሮ እንደሚከተለው ምስል ይታያል፤  ![](/sbox/screen/avast-en/40.png)


**Definitions auto updates** ፤ ይህ ክፍል አቫስት ራሱን በቀጥታ የሚያሻሽልበት (automated update)  መንገድ እየሠራ መሆን አለመሆኑን፣ ክፍት ይሁን አይሁን የሚያሳይ ነው።

**Virus definitions version  (የቫይረስ መለያ አይነቴዎች)** ይህ ምስል የመጨረሻውን የቫይረሶች ዝርዝር መረጃ የተዘጋጀበትን ቀን ያሳያል። ቀኑ የሚታየው በሚከተለው ቅደም ተከተል ነው፤ 10 ዓመተ ምህረቱን 2010ን፣ 06 ወሩን እንዲሀም 29 እለቱን ያሳያሉ። 

**Program version (የፕሮግራም አይነቴ)**፤ ይህ አርማ በመጨረሻ የተሻሻለውን የፕሮግራም አይነቴ (ቨርዥን) ያሳያል።

**Expiration date (የአገልግሎት ማብቂያ ጊዜ)**፤  ይህ ክፍል የምንጠቀምበት የ**አቫስት!** ሥሪት የአግለግሎት ጊዜ የሚያበቃበትን ቀን እና ሰዓት ያሳያል። በድጋሚ መመዝግበና አገልግሎቱን ማደስ የሚችላበትን የመጨረሻ ጊዜም ያስታውሳል።


**ደረጃ 3**፤ ከዚህ በታች የተሚታየውን መስኮት ለመክፈት ይህንን መግቢያ ![](/sbox/screen/avast-en/46.png) መንካት።


![](/sbox/screen/avast-en/47.png)

*ስእል 4፤ የተጠቃሚዎች ማዘዣ  የማደሻ ክፍል (Maintenance UPDATE)*


*Maintenance UPDATE* ክፍል የተሻሻሉ የፕሮግራም አይነቴዎችን እና የቫይረስ ዝርዝሮችን በራሳችን ለማግኘትና ለማሻሻል ያስችለናል። 



**ደረጃ 4**፤ ፕሮግራሙን እና የቫይረስ መረጃውን ማደስ እንዲጀምር ይህን ![](/sbox/screen/avast-en/48.png)  **መንካት/ክሊክ** 


**ደረጃ 5**፤ የማደስ ሒደቱ ከተጠናቀቀ በኋላ ወደ *Maintenance UPDATE* ክፍል ለመመለስ ይህንን ![](/sbox/screen/avast-en/51.png)  **መጫን/ክሊክ**።


**የአቫስትን!** ፕሮግራም ለማደስ የሚኬድበት ቅደም ተከተል ኤንጂንን እና የቫይረስ ዝርዝሮችን ለማግኘት ከሚኬድበት ጋራ ተመሳሳይ ነው። 



**ደረጃ 6**፤ *የፕሮግራም ማደሻውን (Program upgrade)*  ለማስጀመር ይህንን ![](/sbox/screen/avast-en/52.png)  ምልክት *መጫን/ክሊክ*



**ደረጃ 7**፤ የፕሮግራሙ የተሻሻለ አይነቴ ተጭኖ ካለቀ በኋላ ይህን ይሁን የሚለውን ይህን ![](/sbox/screen/avast-en/51.png)  **መጫን/ክሊክ** ፤ ይህም ወደ *Maintenance UPDATE* ይመልሰናል።



<a name="3.2"></a>
### 3.2 አቫስትን በዋናው መቆጣጠሪያ ማደስ (Manual Update) ###


የ**አቫስት!** የፕሮግራም  እና የቫይረሶች መከታተያ ዝርዝር ማሻሻያ (virus definition updates) በ**አቫስት!** የፖፕ-አፕ ማዘዣ በኩል ማከናወን ይቻላል። የፖፕ-አፕ ማዘዣ በቀጥታ ማሻሻያውን ወደምናዝበት *Maintenance UPDATE* ገጽ ለመግባት ያስችለናል። 


**አቫስትን!**  የኢንጂን እና የቫይረሶች መከታተያ *Engine and virus definitions* የመጨረሻ አይነቴዎች በራሳችን ለማሻሻል በፖፕ-አፕ በኩል  ለማከናወን የሚከተሉትን ደረጃዎችመከተል ይገባል፤ 


**ደረጃ 1**፤ ይህን የፖፕ-አፕ ማዘዣ ለማግኘት በሲስተም ትሬይ ላይ **በቀኝ ክሊክ (Right click)** በመጠቀም ይህንን ![](/sbox/screen/avast-en/20.png) መክፈት

![](/sbox/screen/avast-en/55.png)

*ስእል 5፤ የአቫስት! የፖፕ-አፕ ማዘዣ*


**ደረጃ 2**፤ *ስእል 4*ን ሥራ ለማስጀመር በቅድሚያ ወደ **Select Update > Engine and virus definitions** መሔድ፤  ከዚያም **በደረጃ 4 እና 5** የተመለከተውን ማፈጸም።



**ደረጃ 3**፤  *በስእል 6* እንደተመለከተው ወደ ቀጣዩ ደረጃ ለመሔድ **Select Update > Program** መሔድ፤ ከዚያም በክፍል **3.1 አቫስትን በዋናው መቆጣጠሪያ በራስ ማደስ (Manual Update)** እንደተመለከተው **ደረጃ 6 እና 7ን** መከተል


<a name="3.3"></a>
### 3.3 አቫስት! ራሱን በራሱ የሚያድስበትን አሠራር ማቆም የሚቻለው እንዴት ነው ###


**አቫስት!** በስሪቱ ወቅት የራሱን ፕሮግራም የተሻሻለ አይነቴ እና የቫይረስ መከታተያዎችን በራሱ በቀጥታ እንዲጭን ተደርጎ ይቀመጣል። ስለዚህ ተጠቃሚዎቹ ይህን የሚያስቆም ትእዛዝ እስካልሰጡት ድረስ በራሱ በቀጥታ መሥራቱን ይቀጥላል። ሆኖም ይህ አሠራሩ በቀላሉ ሊለወጥ ይችላል፤ በዋናው የተጠቃሚዎች ማዘዣ (main user interface) ራስጌ የቀኝ ጠርዝ ወደሚገኘው *Settings* በመሔድ አሠራሩን መቀየር ይቻላል።


**ደረጃ 1**፤ **የአቫስትን** BASIC SETTINGS ፖፕ-አፕ መስኮት ሥራ ለማስጀመር ይህንን ![](/sbox/screen/avast-en/90.png) ምልክት **መጫን/ክሊክ** ፤ ከዚያም *Updates* የሚለውን **በመምረጥ**  *UPDATE SETTINGS* የሚለውን ገጽ መክፈት።

**ደረጃ 2**፤ ENGINE AND VIRUS DEFINITIONS እና PROGRAM  በሚሉት ንዑስ ክፍሎች ውስጥ በመግባት በሁለቱም ሥራ ከሚገኙት አማራጮች *Manual update* የሚለውን አማራጭ **መምረጥ/ክሊክ**


![](/sbox/screen/avast-en/91.png)

*ስእል 6፤ አቫስት ራሱን በቀጥታ እንዳያሻሽል መደረጉን የሚያሳይ ማስታወሻ SUMMARY ATTENTION*
 

ከአቫስት! ጋራ በሚገባ የተለማመዱ ተጠቃሚዎች ከዚህም አልፈው አቫስት! ራሱን የሚያድስበትን መንገድ *Details* እና *Proxy Settings* ወደሚሉት ክፍሎች በመሔድ በዝርዝር ሊያስተካክሉት ይችላሉ። ይህን ለማድረግ እዚህ የሰፈረውን ቅደም ተከተል መጠቀም።


*ደረጃ 3*፤  *Details* እና *Proxy Settings* የሚሉትን ክፍሎች በመክፈት ማስተካከያዎቹን ለማድረግ ይህንን ምልክት ![](/sbox/screen/avast-en/92.png) **መጫን/ክሊክ**


እስካሁን የአቫስት!ን *የኤንጂን እና የቫይረስ (Engine and virus definitions)* እንዲሁም *የፕሮግራም ማሻሻያዎች (program upgrades)* በራሳችን በየጊዜው ለማሻሻል/ለማደስ የምንችልበትን መንገድ ተመልክተናል። አሁን **አቫስት!** መጠቀም ለመጀመር  **4.0 አቫስት!ን በመጠቀም ቫይረሶችን ማደን እና ማስወገድ** የሚለውን ክፍል መመልከት።


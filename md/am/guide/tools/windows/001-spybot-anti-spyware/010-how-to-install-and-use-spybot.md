

---

lang: am
community: guide
type: tools
legacy: True
child: True
os: windows
weight: 1
depth: 3
title: How to Install and Use Spybot

---

በዚህ ገጽ የሚገኙት ክፍሎች

- [**2.0 ስፓይቦትን መጫን (Install)**](#2.0)
- [**2.1 ስለስፓይቦት**](#2.1)
- [**2.2 ስፓይቦትን ለመጀመሪያ ጊዜ መጠቀም**](#2.2) 
- [**2.3 የስፓይቦትን የክትትል መመሪያ እና የክትባት መረጃ ማሻሻል (Update)**](#2.3)
- [**2.4 የኮምፒውተራችን ክትባት**](#2.4)
- [**2.5 ችግሮችን መመርመር**](#2.5)
- [**2.6 ቲታይመር (Resident TeaTimer)**](#2.6)
- [**2.7 የጠፉ ፋይሎችን መልሶ ማግኛ መሣሪያዎችን መጠቀም (Recovery Tool)**](#2.7)

-------

<a name="2.0"></a>
## 2.0 ስፓይቦትን መጫን (Install) ##

**ደረጃ 1**፤ ይህንን ![](/sbox/screen/spybot-en/01.png) የስፓይቦት ምልክት ሁለት ጊዜ መንካት (እጥፍ-ንኬት) *Open File - Security Warning* የሚለውን ሳጥን መክፈት። ሳጥኑ ሲከፈት ይህንን ![](/sbox/screen/spybot-en/02.png) በመጫን/ክሊክ ከዚህ በታች የሚታየውን መስኮት ማስጀመር ይቻላል። 

![](/sbox/screen/spybot-en/03.png)

*ስእል 1፤ ፕሮግራሙን ለመጠቀም የምንጠቀምበትን ቋንቋ የምንመርጥበት መስኮት*


**ደረጃ 2**፤ ይህንን ![](/sbox/screen/spybot-en/04.png) የይሁንታ ማረጋገጫ ምልክት በመንካት *Setup - Spybot Password Safe – Welcome to the Spybot - Search & Destroy Setup Wizard* የሚለውን ቀጣይ መስኮት መክፈት፤ 

**ደረጃ 3**፤ ይህን ምልክት ![](/sbox/screen/spybot-en/05.png) በመጫን ወደሚቀጥለው ክፍል መሔድ፤ እዚህ በፕሮግራሙ *የመጠቀም ስምምነት (License Agreement)* መግለጫውን እናገኛለን። ስምምነታችንን ከማረጋገጣችና ፕሮግራሙን መጫን ከመጀመራችን በፊት ግን ስምምነቱን ማንበብ ጠቃሚ ነው።

**ደረጃ 4**፤ በማስከተል በተጠቃሚነት ስምምነቱ መስማማታችንን ለመግለጽ *I accept the agreement* የሚለውን ስንነካ/ክሊክ ወደ ቀጣዩ ክፍል ለማምራት የሚያስችለን * Next * የሚለው አማራጭ ይመጣል። ይህንን ![](/sbox/screen/spybot-en/05.png) ስንነካው ፕሮግራሙን የምናስቀምጥበትን ቦታ የሚያስመርጠን የ*Select Destination Location* ይመጣል።

**ደረጃ 5**፤ ![](/sbox/screen/spybot-en/05.png) የሚለውን ምርጫ በመንካት ከዚህ በታች የሚታየውን የመሰለ መስኮት መክፈት፤ 
![](/sbox/screen/spybot-en/06.png)

*ስእል 2፤ የምንፈልገውን የፕሮግራሙን አገልግሎት የምንመርጥበት የSelect Components መስኮት*

**ደረጃ 6**፤ *በስእል 2* የሚታየውን በሚመስል ሁኔታ ተገቢዎቹን አገልግሎቶች መመረጥ፤ ከዚያም “ቀጥል” የሚለውን ይህንን አማራጭ ![](/sbox/screen/spybot-en/05.png) በመንካት *Select Start Menu Folder*ን መክፈት

**ደረጃ 7**፤ “ቀጥልን”![](/sbox/screen/spybot-en/05.png) በመጫን *Select Additional Tasks* ወደሚለው መስኮት መሔድ

**ደረጃ 8**፤ አሁንም በድጋሚ “ቀጥል”![](/sbox/screen/spybot-en/08.png) የሚለውን መንገድ በመከተል *Ready to Install* የሚለውን መስኮት ለሥራ ማዘጋጀት፤ ወዲያውም “ጫን”![](/sbox/screen/spybot-en/07.png) የሚለውን ማዘዣ መንካት። ፕሮግራሙ እየተጫነ መሆኑን የሚያሳየን *Installing* መስኮት ይታያል።

**ደረጃ 9**፤  ![](/sbox/screen/spybot-en/08.png)ን በመንካት የመጫን ሒደቱ መጠናቀቁን ማረጋገጥ እና *Spybot - Search & Destroy* ሥራ ማስጀመር።



<a name="2.1"></a>
## 2.1 ስለ ስፓይቦት ##

**ስፓይቦትን** በሚገባ ለመጠቀም የሚያስችሉ ሁለት መሠረታዊ ደረጃዎች አሉ።

- **የስፓይቦትን** የምርመራ መመሪያ (*Detection Rules*) እና “የክትባት ዝርዝር” (*Immunization databases*) የተሻሻሉ አይነቴዎች በየጊዜው ማግኘት (Updating)

- **ስፓይቦትን** መጠቀም/ማሠራት። በየጊዜው በምናገኘው የክትባት ዝርዝር የኮምፒውተራችንን ሲስተም “መከተብ”(immunize)፤ ከዚያም ኮምፒውተራችን ከስፓይዌር ነጻ መሆኑን ማረጋገጥ እና ማጽዳት ያስፈልጋል።

**ማስታወሻ**፤ እጅግ የተራቀቁ የስፓይቦት አማራጭ አገልግሎቶችን በተመለከተ በክፍል [**3.0 የተራቀቁ አማራጮች**](/am/spybot_advanced) [**3.0 Advanced Options**](/en/spybot_advanced) ያለውን መመልከት ይጠቅማል።


<a name="2.2"></a>
## 2.2 ስፓይቦትን ለመጀመሪያ ጊዜ መጠቀም ##

*ፕሮግራሙን ከጫንን እና ምንጫዎቻችንን ከወሰንን በኋላ* **ስፓይቦት**  *በቀጥታ በራሱ ሥራ ይጀምራል*፤ አስከትሎም ከዚህ በታች የሚታየውን የሕጋዊ ጉዳዮች ስምምነትን የሚያሳየው መስኮት ይከፈታል።

![](/sbox/screen/spybot-en/09.png)

*ስእል 3፤ The Legal stuff screen*

**ማስታወሻ**፤ በሚቀጥለው ጊዜ **ስፓይቦትን** ሥራ ለማስጀመር በ**እጥፍ-ንኬት (double click)** መቀስቀስ ![](/sbox/screen/spybot-en/10.png) ወይም የሚከተለውን መንገድ መከተል **select Start > All Programs > Spybot - Search & Destroy > Spybot - Search & Destroy**


**ደረጃ 1**፤ * Spybot - Search & Destroy* እና * Create registry backup* የተባሉትን ሁለት እጅግ በጣም አስፈላጊ የስፓይቦት አገልግሎቶች ሥራ ለማስጀመር ይህንን ![](/sbox/screen/spybot-en/11.png) መጫን/ክሊክ፤

![](/sbox/screen/spybot-en/12.png)

*ስእል 4፤ የስፓይቦት ምርመራና ማጽጃ የምዝገባ ማስጀመሪያ መስኮት*


**ማስታወሻ**፤ ለፕሮግራሙ የመጠባበቂያ ቅጂ መፍጠር (backup of the registry) እጅግ የሚመከር የጥንቃቄ እርምጃ ነው። ስለ **ዊንዶውስ ሬጂስትሪ (Windows Registry)** ተጨማሪ መረጃ ለማግኘት [**ሲክሊነር (CCleaner)**](/en/ccleaner_windowsregistry#4.0) 

**ደረጃ 2**፤ *በስእል 4* እንደሚታየው ይህንን ![](/sbox/screen/spybot-en/14.png)  በመጫን/ክሊክ የፕሮግራሙን ምዝገባ የመጠባበቂያ ቅጂ መፍጠር


**ደረጃ 3**፤ ይህንን ![](/sbox/screen/spybot-en/15.png)  በመጫን/ክሊክ *የስፓይቦት ማሻሻያ (Spybot - Search for Updates)* ገጽ መክፈት። ከኢንተርኔት ጋራ ግንኙነት ካለን ወደሚቀጥለው ደረጃ መሔድ።

**ደረጃ 4**፤ ይህንን ![](/sbox/screen/spybot-en/16.png) በመንካት *የማሻሻያ መፈለጊያ (Search for Updates)* መስኮቱን መክፈት፤ ከዚያም ወደ ክፍል [**2.3 የስፓይቦትን የክትትል መመሪያ እና የክትባት መረጃ ማሻሻል (Update)**](#2.3)  መሔድ።

- የኢንተርኔት ግንኙነት ከሌለን የሚከተሉትን ደረጃዎች መከተል፤

**ደረጃ 5**፤ ይህንን ![](/sbox/screen/spybot-en/17.png) በመንካት/ክሊክ *የክትባት ማስጀመሪያ (Immunize this system)* መስኮቱን መክፈት፤ ቀጥሎም ከታች እንደሚታየው ክትባቱን ማስጀመር፤

![](/sbox/screen/spybot-en/18.png)

*ስእል 5፤ “የክትባት” (immunization) ሒደት መከታተያ*


**ማስታወሻ**፤  ክትባቱን ለማስጀመር በምናዝበት ወቅት ያልዘጋነው ማሰሻ (browser) ካለ ክትባቱ ከመጀመሩ በፊት እዚህ የሚታየው አይነት ገጽ ይከፈታል፤

![](/sbox/screen/spybot-en/19.png)

*ስእል 6፤ ያልተዘጋ ማሰሻ መኖሩን የሚያሳይ ገጽ*


**ደረጃ 6**፤  የተከፈቱ የድረ ገጽ ማሰሻዎችን **መዝጋት (Close)**፣  አስከትሎም ይህንን  ![](/sbox/screen/spybot-en/04.png)  በመጫን/ክሊክ ክትባቱን (immunising) ማስጀመር


**ደረጃ 7**፤ *ክትባቱ (Immunize)* ሳይቋረጥ ወደ *ስፓይቦት፤ ፍለጋና ማጽዳት (Spybot - Search & Destroy)* ለመመለስ በቅድሚያ  ![](/sbox/screen/spybot-en/15.png)  ይህንን ከዚያም ይኽኛውን ![](/sbox/screen/spybot-en/22.png) መጫን/ክሊክ 

![](/sbox/screen/spybot-en/13.png)

*ስእል 8፤  ስፓይቦት- ፍለጋና ማጽዳት በስውር ሒደት ላይ*



<a name="2.3"></a>
## 2.3 የስፓይቦትን የክትትል መመሪያ እና ‘የክትባት’ መረጃ ማሻሻል (Update) ##


**እጅግ አስፈላጊ**፤  **የስፓይቦትን** የመጨረሻ አይነቴዎች በየጊዜው ማግኘትና ፕሮግራማችንን ማሻሻል እጅግ በጣም አስፈላጊ ነው።

**ደረጃ 1**፤  *በSpybot-S&D* በስተግራ ካሉት አማራጮች ይህንን ![](/sbox/screen/spybot-en/23.png)  በመጫን/ክሊክ *የስፓይቦት ማሻሻይ (Spybot-S&D Updater)* ሥራ ማስጀመር ፤ እዚያም ማሻሻያውን ልናገኝባቸው የምንችላቸው ድረ ገጾች ዝርዝር ይቀርብልናል።
 
**ደረጃ 2**፤ ከቀረቡት የድረ ገጽ ዝርዝሮች መካከል እኛ ካለንበት አገር በቅርብ ርቀት የሚገኘውን (አገር) **መምረጥ (Choose)**፤ እርሱንም **በቀኝ-ንኪት (right click)** በመክፈት *በስእል 9* እንደሚታየው *Set this server as the preferred download location* የሚለውን **መምረጥ (select)**።

 - የመመርመሪያ ዝርዝራችንን (detection rules) በቅርቡ አሻሽለነው (updated) ከሆነ፣ **No newer updates are available** የሚል ማስታወሻ ያሳየናል።

 - የመመርመሪያ ዝርዝራችንን (detection rules) በቅርቡ አሻሽለነው ካልሆነ ግን የስፓይቦት ማሻሻያ *(Spybot-S&D Updater)* ማሻሻያዎቹን ልናገኝባቸው የምንችላቸውን ሰርቨሮች ዝርዝር ያሳየናል፤ 

![](/sbox/screen/spybot-en/24.png)

*ስእል 9፤ የስፓይቦት ማሻሻያ መስኮት (Spybot-S&D Updater window)*

**ደረጃ 3**፤ ይህንን ![](/sbox/screen/spybot-en/25.png)  በመጫን/ክሊክ ማሻሻያውን ለመጫን (download) የምንችልበትን መስኮት ማለትም *Spybot-S&D Updater - Please select the updates to download here* መክፈት

**ደረጃ 4**፤  በመስኮቱ የሚታዩትን ምርጫዎች ሁሉ መምረጥ (Check)፤ ከዚያም  ![](/sbox/screen/spybot-en/26.png)  በመንካት/ክሊክ ማሻሻያውን መጫን መጀመር።

![](/sbox/screen/spybot-en/27.png)

*ስእል 10፤ የስፓይቦት የምርመራ ዝርዝር እና የክትባት መረጃ*


**ማስታወሻ**፤ ይህንን ማሻሻያ ስንጭን () ችግር ከገጠመን፣ **ስፓይቦት** በድጋሚ እንድንሞክር ይጋብዘናል። በመጨረሻ ማሻሻያውን በተሳካ ሁኔታ ጭነን ስንጨርስ ከዚህ በታች እንደሚታየው ኮምፒውተራችንን እንድንከትብ እና ችግሮች ካሉ ለማግኘት ምርመራውን እንድናስጀምር ይጠይቀናል።

![](/sbox/screen/spybot-en/28.png)

*ስእል 11፤ የመረጃ ገጽ*

**ደረጃ 6**፤ በመጀመሪያ ይህንን ![](/sbox/screen/spybot-en/04.png)  ቀጥሎም ይህኛውን ![](/sbox/screen/spybot-en/29.png)  መንካት/ክሊክ

*ወደ ስፓይቦት የምርመራና ማጽዳት (Spybot - Search & Destroy) ዋና ገጽ ይመልሰናል*

**ማስታወሻ**፤  **የስፓይቦት**የማሻሻያ ሒደት በማንኛውም ጊዜ ልናከናውነው እንችላለን፤ ለዚህም የሚከተለውን መንገድ መከተል ይበቃል፤ **Select Start > All Programs > Spybot - Search&Destroy > Update Spybot -S&D**



<a name="2.4"></a>
## 2.4 የኮምፒውተራችን ክትባት (How to Immunise Your System) ## 

**ስፓይቦት** ኮምፒውተራችን በሚታወቁ ስፓይዌሮች እንዳይጠቃ “ለመከተብ” (“immunizing”) ያስችለናል። ይህ ልክ ሰዎች በአዳዲስ ተላላፊ በሽታዎች እንዳይያዙ ክትባት እንደሚከተቡት አይነት ነው።

ኮምፒውተራችንን ለመከተብ የሚከተሉትን ደረጃዎች መከተል ይገባል።
 
**ደረጃ 1**፤ **በ Spybot-S&D** የምርጫዎች ሳጥን የሚገኘውን ይህንን ![](/sbox/screen/spybot-en/30.png) ወይም ይህንን ![](/sbox/screen/spybot-en/31.png) በመንካት/ክሊክ *በስእል 6* እንደሚታየው ክትባቱን በቀጥታ ማስጀመር።

*በክትባት* ሰሌዳው ላይ የምናገኛቸው መከላከያዎች ዝርዝር ይገኛል። ዝርዝሩን ሙሉ በሙሉ ለመመልከት መስኮቱን በስፋት መክፈት (maximise) ያስፈልገን ይሆናል።

**ማስታወሻ**፤ ክትባቱ የኮምፒውተራችንን አሰራር ይጎዳዋል ወይም ፍጥነቱን ይቀንስብናል ብለን ካመንን ክትባቱን  ማስቆምና መተው እንችላለን። ይህንን ለማድረግ ይህንን ![](/sbox/screen/spybot-en/32.png) በመጫን/ክሊክ ክትባቱን ማስቆም እና ኮምፒውተራችን ቀድሞ ወደ ነበረበት ሁኔታ እንዲመለስ ማድረግ ይቻላላ። 



<a name="2.5"></a>
## 2.5 ችግሮችን መመርመር (How to Check for Problems) ##

**ጥቆማ**፤  አስጊ ችግሮችን መመርመር ከመጀመራችን በፊት **የስፓይቦትን** *የመመርመሪያ ዝርዝር (Detection rules)* እና *የክትባት መዘርዝር( Immunization databases)* ማሻሻል (update) ያስፈልጋል።

አደጋ ሊያስከትሉ የሚችሉ ስጋቶችን ለመመርመር የሚከተሉትን ደረጃዎች መከተል ይገባል።

**ደረጃ 1**፤ ይህንን ምልክት ![](/sbox/screen/spybot-en/33.png) በመንካት **የስፓይቦት** *ምርመራና ጽዳት (Search and Destroy)* ገጽ ሥራ መስጀመር፤

**ደረጃ 2**፤ ይህንን “ችግሮችንን መርምር”  ![](/sbox/screen/spybot-en/34.png)  የሚል ማዘዣ በመንካት ምርመራውን ማስጀመር (ኮምፒውተራች ውስጥ በርካታ ዳታ፣ ማኅደሮች፣ ፕሮግራሞች ወዘተ ካለ ይህ ሒደት ከ20 ደቂቃ እስከ አንድ ሰዓት ሊወስድ ይችላል።) እዚህ ታች የሚታየው **የስፓይቦት** ገጽ ወዲያውኑ ይከፈታል፤

![](/sbox/screen/spybot-en/35.png)

*ስእል 12፤ ስፓይቦት አደጋዎች በመመርመር ላይ*

**ምእራፍ 3**፤  ይህንን “ይሁን/ይደረግ”  ![](/sbox/screen/spybot-en/36.png)  የሚል ማዘዣ በመጫን በኮምፒውተራችን ውስጥ ሊኖሩ የሚችሉ አደጋዎችን የመመርመሩ ሒደት በትክክል እንዲጀመር ስናዝ ይህንኑ የሚያሳይ መስኮት ይከፈታል።

![](/sbox/screen/spybot-en/37.png)

*ስእል 13፤ ስፓይቦት በምርመራ ላይ*

*ፍተሻው ሲጠናቀቅ የተገኙት ችግሮች አይነትና ብዛት ከዚህ በታች እንደሚታየው ይቀርባል*

![](/sbox/screen/spybot-en/38.png)

*ስእል 14፤ ስፓይቦት በፍተሻው ያገኛቸው የአደጋ ምንጭ ሊሆኑ የሚችሉ ችግሮችና ስጋቶች ዝርዝር*


**ደረጃ 4**፤ እንዲወገዱ (delete) የምንፈልጋቸውን ችግሮች በዝርዝሩ ውስጥ መምረጥ (Check)። በስጋትነት ከተዘረዘሩት መካከል አንዳንዶቹ የምንፈልጋቸው የማርኬቲንግ ሶፍትዌሮች ሊሆኑ ይችላሉ።

**ጥቆማ**፤ በዝርዝሩ ውስጥ በቀይ ቀለም የሚጻፉት በአጠቃላይ እንደ ችግር ወይም የስጋት ምንጭ ይታያሉ። በአረንጓዴ ቀለም የሚጻፉት ደግሞ የኢንተርኔት አጠቃቀማችንን የሚከታተሉና የሚመዘግቡ ናቸው። በዚህ ዝርዝር ከተመዘገቡት መካከል ባለበት እንዲቆይ የምንፈልገው ካለ አብሮት ባለው የመምረጫ ሳጥን አለመምረጥ (un-check) ነው።

**አስፈላጊ ማስታወሻ**፤ የተገኙትን ማልዌሮች ከማስወገድ ወይም ባሉበት እንዲቀመጡ ከመወሰን በፊት የእያንዳንዱን ምንጭ እና አሠራር/ዓላማ በቅርበት መመልከት በጥብቅ ይመከራል።

**ደረጃ 5**፤ **በስፓይቦት** የፍተሻ ውጤት መስኮት በስተቀኝ የሚታየውንን ይህንን ![](/sbox/screen/spybot-en/39.png)  ምልክት በመንካት ስለተገኙት ማልዌሮች ተጨማሪ መረጃ ማግኘት ይቻላል። በዚህ ውስጥ ተጨማሪ መረጃ ከሌለ በኢንተርኔት መፈለግ ይቻላል። በዚህም ማልዌሮቹ እንዴት እንደሚሠሩ፣ የኮምፒውተራችንን ደኅንነት ለአደጋ ሊያግልጥ የሚችልባቸውን ሁኔታዎች መረዳት ይቻላል። ምንጊዜም ስለችግሮቹ የተሻለ እውቀት እና መረጃ ማግኘት ራስን ለመጠበቅ ያስቸላናል።

![](/sbox/screen/spybot-en/40.png)

*ስእል 15፤ የስፓይቦት ተጨማሪ መረጃ ማቅረቢያ ገጽ*

**ደረጃ 6**፤ ይህን ![](/sbox/screen/spybot-en/41.png)  ትእዛዝ በመጫን የማልዌሮች ማስወገጃውን (deletion) ማስጀመር።

*የተገኙትን ችግሮችና የስጋት ምንጮች በሙሉ ማስወገድ እንፈልግ እንደሆነ ይህንኑ እንድናረጋግጥ የሚጠይቀን ሳጥን*

**ደረጃ 7**፤ ሁሉም እንዲወገዱ የምንፈልግ ከሆነ *Yes* የሚለውን መምረጥ 

**ማስታወሻ**፤ በየሳምንቱ ኮምፒውተርን መፈተሽ ይመከራል።*




<a name="2.6"></a>
## 2.6 ቲታይመር (Resident TeaTimer) ##

**ቲታይመር (Resident TeaTimer)**  ስፓይቦትን በማንጠቀምበት ጊዜ ጭምር ከጀርባ (running in the background) ሥራውን የሚያከናውን **የስፓይቦት** ፕሮግራም ነው። በጣም አስፈላጊ የሆኑ የኮምፒውተራችንን ክፍሎች ያለማቋረጥ ይከታተላል። ያለእውቅናችን የፕሮግራሞች አሠራር እንዳይነካም ይጠብቃል። **ቲታይመር** አጠራጣሪ ወይም አደገኛ ነገሮችን ሲያገኝ ወዲያውኑ ለተጠቃሚቹ ያሳውቃል፤ እርምጃ እንድንወስድም አማራጭ ያቀርብልናል፤ የተገኘው ነገር አደጋ ሊያስከትል የሚችል ከሆነ እንዲቆም ማድረግ (*Deny*) አለዚያም እንዲቀጥል መፍቀድ (Allow) እንችላለን። የሚከተለው መስኮት ይህንን የሚያሳይ ነው፤

![](/sbox/screen/spybot-en/42.png)

*ስእል 16፤ የቲታይመር የማስጠንቀቂያ መስኮት፤ የመፍቀጃ/መከልከያ (Allow/Deny change) ገጽ* 


ብዙ ፕሮግራሞች (አስፈላጊዎቹም ይሁኑ አደገኛዎቹ) ሥራ ለመጀመር የኮምፒውተራችን መሠረታዊ ክፍል (internal processes) ማግኘት ይኖርባቸዋል። ስለዚህም **ቲታይመር** በተደጋጋሚ **ፍቀድ (Allow)** ወይም **ከልክል (Deny)** የሚለውን አማራጭ/ትእዛዝ እንድንመርጥ ይጠይቀናል። እዚህ በሚታየው ምሳሌ እንደሚታየው **ስካይፕን** **ከዊንዶውስ ስታርት** ዝርዝር ለማጥፋት ተፈልጓል። ይህ የሚሆነው ብዙውን ጊዜ ፕሮግራሙን ኢ-መጫን (uninstalled) ስናደርግ ነው። ይህም አነስተኛ ለውጥ የሚያስከትል ትክክለኛ ጥያቄ ነው፤ ለውጡንም መፍቀድ አለብን።

**ጥቆማ**፤ **በቲታይመር** መስኮት የቀረበልንን ጥያቄ በትክክል ካልተረዳነው ተጨማሪ መረጃ ለማግኝት ይህን “መረጃ”  ![](/sbox/screen/spybot-en/43.png)  የሚለውን መጫን/ክሊክ ከታች የሚታየውን የሚመስል ገጽ ይመጣል፤

![](/sbox/screen/spybot-en/44.png)

*ስእል 17፤ የስፓይቦት ስታርትአፕ (Startup) ገጽ*


አንድ ፕሮግራም ሥራ እንዲጀምር እንድንፈቅድ ወይም እንድናግድ ምርጫ በሚቀርብልን ጊዜ ምርጫችን የሚያስከትለውን ለውጥ በተመለከተ እርግጠኛ ካልሆንን ከመፍቀድ ይልቅ ማገዱ ይመረጣል። ሆኖም ጥያቄው ከምናምነው ምንጭ የመጣ ከሆነ ውሳኔያችንን ስፓይቦት እንዲያስታውሰው ይህንን * Remember this decision* የሚለውን ከመረጥንለት **ስፓይቦት** ይህንኑ ፕሮግራም በተመለከተ በድጋሚ ተመሳሳይ ጥያቄ አያቀርብልንም።

**ማስታወሻ**፤ አዲስ ፕሮግራም ለመጫን በምንሞክርበት ጊዜ **ቲታይመር (TeaTimer)** ሒደቱን ለመከታተል ሥራ ሲጀምር ልንመለከት እንችላልን። ፕሮግራሙን ለማጥፋት/ኢ-መጫን (uninstall) ስንሞክርም ተመሳሳይ ነገር እንመለከታለን። 

**ጥቆማ**፤ አዲስ **የቲታይመር** ማሻሻያ አይነቴ ሲኖር እየተከታተሉ ማሻሻያውን ማድረግ በጥብቅ ይመከራል። 



<a name="2.7"></a>
## 2.7 የጠፉ ፋይሎችን መልሶ ማግኛ መሣሪያዎችን መጠቀም (Recovery Tool) ##


*የማገገሚያ (Recovery)* መሣሪዎች ከዚህ ቀደም የተወገደ (deleted) ወይም የተጠገነ (repaired) በኮምፒውተራችን ውስጥ የሚገኝ ነገርን መልሰን እንድናገኘው ያስችሉናል። **ስፓይቦት** ለሚያስወግዳቸው ማናቸውም ነገሮች የመጠባበቂያ  ቅጂ ማስቀመጡ መልሶ የማይግኘቱን ሥራ ቀላል አድርጎታል። አንድን ማልዌር በማስወገዳችን የኮምፒውተራችን አሠራር እክል ከገጠመው፣ *የማገገሚያ (Recovery)* መሣሪያውን በመጠቀም ማልዌሩን ወደነበረበት መመለስ ይቻላል። 

የተወገደ ነገርን መልሶ ወደነበረበት ለመመለስ የሚከተሉትን ደረጃዎች መከተል ይገባል።

**ደረጃ 1**፤ ይህንን ![](/sbox/screen/spybot-en/45.png)  ምልክት በመንካት የማገገሚያ ክፍሉን መስኮት መክፈት

![](/sbox/screen/spybot-en/46.png)

*ስእል 18፤ የስፓይቦት የማገገሚያ/ Recovery ገጽ*


**ደረጃ 2**፤ ከዚህ ቀደም ከተወገዱ ነገሮች ዝርዝር ውስጥ ወደ ነበረበት እንዲመለስ የምንፈልገውን ከፊት ለፊት በሚገኙት ሳጥኖች ውስጥ ማመልከት (Check)፤ ከዚያም ይህንን ![](/sbox/screen/spybot-en/47.png)  በመንካት የማገገሙን ሒደት ማስጀመር።

*ቀድሞ ተወግዶ የነበረው ነገር ሙሉ በሙሉ ወደነበረበት እንዲመለስ ማዘዛችንን የሚያረጋግጥ ሳጥን ይታያል፤ ሳጥኑ ከዚህ በታች የሚታየውን ይመስላል፤

![](/sbox/screen/spybot-en/48.png)

*ስእል 19፤ የማረጋገጫ ሳጥን*


**ደረጃ 3**፤ መልሶ የማግኘት ትእዛዛችንን ለማረጋገጥ “አዎን/ይደረግ” የሚለውን ይህን ![](/sbox/screen/spybot-en/49.png)  ማዘዣ መጫን

ደረጃ 4**፤ የተመረጡትን ነገሮች ወደ ቀደመ ቦታቸው በመመለስ ፋንታ እስከወዲያኛው ለማጥፋት  ይህንን ![](/sbox/screen/spybot-en/50.png)  አማራጭ መከተል ይቻላል። ሆኖም በዚህ መንገድ የጠፉ ነገሮች ተመልሰው እንደማይገኙ ማስታወስ ይገባል።


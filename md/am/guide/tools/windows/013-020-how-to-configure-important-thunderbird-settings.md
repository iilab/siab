

---

lang: am
community: guide
type: tools
legacy: True
child: True
os: windows
weight: 2
depth: 3
title: How to Configure Important Thunderbird Settings

---

በዚህ ገጽ የሚገኙ ክፍሎች፦
 

- [**3.0 ስለ ተንደርበርድ የደኅንነት መጠበቂያ አማራጮች**](#3.0)
- [**3.1 የተንደርበርድን ቅንጭብ መስኮትነ (Preview Pane) መሰንከል (Disable)**](#3.1)
- [**3.2 የተንደርበርድን ኤችቲኤምኤል አገልግሎት መሰንከል (Disable)**](#3.2)
- [**3.3 የተንደርበርድን የደኅንነት ቁልፎች (tabs) ማሠራት**](#3.3)
- [**3.4 የውዳቂ መልእክቶች ማጣሪያውን (Junk Mail Filter) ማሠራት**](#3.4)

-------

<a name="3.0"></a>
## 3.0 ስለ ተንደርበርድ የደኅንነት መጠበቂያ አማራጮች ##

**በሞዚላ ተንደርበርድ** የደኅንነት ጥበቃ ጉዳይ ኮምፒውተራችንን ከጎጂ ወይም አጥቂ የኢሜይል መልእክቶች በመከላከል ላይ ያተኮረ ነው። አንዳንዶቹ ግብስብስ (spam) መልእክቶች ሊሆኑ ይችላሉ፤ ሌሎቹ ደግሞ ስፓይዌር እና ቫይረሶች ሊሆኑ ይችላሉ። **ሞዚላ ተንደርበርድ** ኮምፒውተራችንን በኢሜይል ከሚሰነዘር ጥቃት ለመከላከል የሚያስችሉ ብዙ መጠባበቂያዎች አሉት፤ እነዚህም መከላከያዎች ግን እንደአስፈላጊነቱ እንዲሠሩ መታዘዝ (enabled) ወይም መሰንከል (disabled) ይኖርባቸዋል። ከዚህም በተጨማሪ ጸረ ማልዌር እና የፋየርዎል ሶፍትዌሮችን በኮምፒውተራችን ላይ መጫን ይኖርብናል።  
 
ስለጎጂና አደነኛ ኢሜይሎች የበለጠ ለመረዳት **በኢንተርኔት ደኅንነት መጽሐፍ** ምእራፍ [**1. ኮምፒውተርን ከማልዌር እና ከሰርጎ ገቦች (hackers) እንዴት መከላከል ይቻላል?**](/chapter-1) የሚለውን ክፍል ማንበብ ይጠቅማል። በዚሁ ምእራፍ [**አቫስት (Avast)**](/avast_main)፣ [**ኮሞዶ ፋየርዎል (Comodo Firewall)**](/comodofirewall_main) እና [**ኢፓይቦት (Spybot)**](/spybot_main) ተጨማሪ መረጃ እናገኛልን።


<a name="3.1"></a>
## 3.1 የተንደርበርድን ቅንጭብ መስኮት (Preview Pane) መሰንከል (Disable) ##

 **የተንደርበርድ** ዋና ማዘዣ ሦስት ክፍሎች አሉት፤ በስተግራ በኩል የኢሜይል አካውንቶቻችንን ማህደሮች/ፎልደሮች የሚገኙበት ክፍል ነው። በስተቀኝ በኩል ደግሞ መልእክቶቻችን የሚዘረዘሩበት ነው። ሦስተኛው እና በመስኮቱ ግርጌ የሚገኘው አንድን መልእክት ከዝርዝሮች መካከል ስንመርጠው ይዘቱ በቅንጭቡ የሚታይበት ገበታ ነው። ማንኛውንም መልእክት ስንመርጠው በቀጥታ *ቅንጭብ ይዘቱ (preview)* ይታያል።  

**መስታወሻ**፦ አንድ ኢሜይል አደገኛ ኮዶችን የያዘ ከሆነና በቅንጭብ መስኮቱ ከተከፈተ ኮምፒውተራችን ለአደጋ ሊጋለጥ ይችላል። ስለዚህም ይህን የቅንጭብ ይዘት መመልከቻ መሰንከል (disable) ማለትም እንዳይሠራ ማድረግ ጠቃሚ ነው።

 ![](/sbox/screen/thunderbird-en/23.png)

*ስእል 1፤ የተንደርበርድ ዋና የተጠቃሚዎች ማዘዣ*

የተንደርበርድን ቅንጭብ መልእክት መመልከቻ (Preview Pane) ለመሰንከል (Disable) የሚከተለውን ማድረግ ይገባል።

**ደረጃ 1**፦ ይህን መንገድ መከተል **View > Layout**፤ ከዚያም በስእሉ እንደሚታየው *Message Pane* የሚለውን **መምረጥ** 

![](/sbox/screen/thunderbird-en/24.png)

*ስእል 2፤ Layout በሚባለው ንኡስ ክፈል Message Pane ተመርጦ ይታያል* 

*የመልእከት መግለጫው (Message Pane)* ከእይታ ይጠፋል። ከዚህ በኋላ የኢሜይል መልእክትን ለማንበብ መልእክቱን **በእጥፍ ንኬት** መክፈት ያስፈልጋል ማለት ነው። የኢሜይል መልእክቱ አጠራጣሪ ከመሰለን (ለምሳሌ ያልተለመደ ወይም የማይገባ የመልእክት አርእስት ካለው፣ ወይም ላኪውን የማናውቀው ከሆነ) መልእክቱን በቅንጭብ ሳናይ ልናጠፋው እንችላለን ማለት ነው።

<a name="3.2"></a>
## 3.2 የተንደርበርድን ኤችቲኤምኤል አገልግሎት መሰንከል (Disable) ##

**ተንደርበርድን** መልእክቶችን የምንጽፍበት እና የምናነብበት **ሐይፐር ቴክስት ማርካአፕ ላንጉዌጅ (HyperText Markup Language)** (**ኤችቲኤምኤል (HTML)**) የተባለ አገልግሎት ይሰጠናል። ይህም የተለያየ ቀለም፣ የፊደል አጣጣል፣ ምስሎችን እና ሌሎችም የአጻጻፍ ስልቶችን የያዘ መልእክት እንድንልክ እና እንድንቀበል ያስችለናል። ሆኖም **ኤችቲኤምኤል (HTML)** ለድረ ገጾችም የሚሠራ ቋንቋ ነው፤ ስለዚህም **በኤችቲኤምኤል (HTML)** የተጻፉ መልእክቶችን መክፈት ከድረ ገጹ ጋራ ተያይዘው ለተዘጋጁና አደገኛ ኢሜይሎች ሊያጋልጠን ይችላል። 

**የኤችቲኤምኤል (HTML)** አገልግሎትን ለማስቆም/ለመሰንከል (disable) የሚከተለውን ማድረግ ይቻላል።

**ደረጃ 1**፦ በስእሉ እንደሚታየው የሚከተሉትን እየመረጡ መሔድ **View > Message Body As > Plain Text** 

![](/sbox/screen/thunderbird-en/25.png)

*ስእል 3፤ መልእክቶችን ያለኤችቲኤምኤል ማለትም በልሙጡ (Plain Text) የምንመለከትበት አገልግሎት ተመርጦ ይታያል*


<a name="3.3"></a>
### 3.3 የተንደርበርድን የደኅንነት መጠበቂያ አማራጮች ማሠራት ###

**ተንደርበርድ** ከሚደርሱን መልእክቶች መካከል ግብስብስ (spam) የሆኑትን ከሌሎቹ ለመለየት የሚጠቀምበት ሁለት የመልእከት ማጣሪያዎች (junk mail filters) አሉት። በመደበኛው ምርጫ እነዚህ አገልግሎቶች እንዳይሠሩ ተደርገው ማለትም ተሰንክለው (disabled) ስለሚቀመጡ ይህን መቀየር ይኖርብናል። በእርግጥ ይህን ለውጥ ካደረግን በኋላም ቢሆን  ግብስብስ (ስፓም ወይም ጀንክ) መልእክቶች መምጣታቸው አይቀርም፤ ነገር ግን **ተንደርበርድ** እንዲህ ያሉትን መልእክቶች በቀጥታ ወደ *Junk* ማህደር/ፎልደር ይከታቸዋል።

*ፒሺንግ (phishing)* ኢሜይሎች በመባል የሚታወቁት ለማጭበርበት የሚዘጋጁ መልእክቶች በኢሜይሉ ውስጥ የተካተተ/የተቀበረ () መስፈንጠሪ/ሊንክ እንድንነካ ለማሳመን ሊሞክሩ ይችላሉ። ብዙውን ጊዜ የእነዚህ መስፈንጠሪያዎች መዳረሻ ማሰሻችንን ኮምፒውተራችንን በቫይረስ ለመበከል ከሚሞክር ድረ ገጽ ጋራ ያገናኘዋል። አንዳንድ ጊዜ ደግሞ መስፈንጠሪያው መጀመሪያ ሲመለከቱት ጤናማና ሕጋዊ ከሚመለስል ድረ ገጽ ጋራ ያገናኘናል፤ ይህን የሚያደርገው ጎብኚዎችን በማታለል የተጠቃሚ ስማቸውንና የይለፍ ቃላቸውን እንዲያስገቡ ለማሳመን ነው። ከዚያ በኋላ ይህንን የተጠቃሚ ስም እና የይለፍ ቃል የተለያየ ዓላማ ላላቸው ተቋማትና ሰዎች አሳልፈው የሰጡታል ወይም ይሸጡታል። 

**ተንደርበርድ** እንዲህ አይነት አደገኛ ኢሜይሎችን በመለየትና በማስጠንቀቅ ይረዳናል። ራሳችንን በአደገኛ ድረገጾች ከመበከል ልንከላከልባቸው የምንችላቸው ተጨማሪ መሣራያዎች ስለ **ፋየርፎክስ (Firefox)** በተጻፈው ምእራፍ ስር ባለው [**Other Useful Mozilla Add-Ons**](/en/firefox_others)  ክፍል ይገኛል።  

 ተለይተው የተቀመጡ ግብስብስ ሜይሎች እና የደኅንነት መቆጣጠሪያዎችን *Options - Security* በሚለው መስኮት ስር ማግኘት እንችላለን። ብዙዎቹ የደኅንነት እና የምሥጢር መጠበቂያ አማራጮች የሚገኙት በዚሁ መስኮት ስር ነው። እነዚህን ለማግኘት የሚከተሉትን ደረጃዎች መከተል እንችላለን፤

**ደረጃ 1**፦ *Options* የሚለውን መስኮት ለመክፈት **Tools > Options** የሚለውን መንገድ መከተል/መምረጥ

**ደረጃ 2**፦ ይህንን  ![](/sbox/screen/thunderbird-en/26.png) ምልክት **መንካት**፤ ተከትሎ በስእሉ የሚታየው መስኮት ይከፈታል

![](/sbox/screen/thunderbird-en/27.png)

*ስእል 4፤ የSecurity መስኮት በስሩ ከሚገኙ አማራጭ ጋራ*

### የጀንክ ክፍል (Junk tab) ###

**ደረጃ 1**፦ ከላይ *በስእል 4* እንደሚታየው በጀንክ ስር ከሚገኙት አማራጮች መካከል ተገቢዎቹን **መምረጥ (Check)**። ይህ እርምጃ ጀንክ/ግብስብስ ሜይል ነው ብለን የወሰነውን ኢሜይል **ተንደርበርድ** እስከወዲያኛው እንዲያጠፋቸው ፈቃድ ይሰጠዋል። ከጀንክ ሜይል ጋራ የተያያዙት ሌሎቹ አመራጮች በዚሁ ክፍል ወደ ኋላ ይዳሰሳሉ።

### የኢሜይል ስካምስ ክፍል (Email Scams tab) ###

**ደረጃ 1**፦ **ተንደርበርድ** ለማጭበርበር የሚላኩ (scams) ኢሜይሎችን እንዲመረምር ለማድረግ  *Tell me if the message I'm reading is a suspected email scam* የሚለውን አማራጭ **መንካት/መምረጥ**።

![](/sbox/screen/thunderbird-en/28.png)

*ስእል 5፤ የኢሜይል ስካምስ (Email Scams) ክፍል* 

### የጸረ ቫይረስ አማራጭ ###

**ደረጃ 1**፦ በስእሉ የሚታየውን ገጽ ለመክፈት *Anti-Virus* የሚለውን **መንካት** 

![](/sbox/screen/thunderbird-en/29.png)

*ስእል 6፤ የጸረ ቫይረስ (Anti-Virus) ክፍል*

ይህ አገልግሎት/አማራጭ የጸረ ቫይረስ ሶፍትዌራችን እያንዳንዱ መልእክት እንደደረሰን እንዲመረመርና እንዲለይ ያደርግልናል። ይህን አማራጭ ካላሰራነው በስተቀር አንድ የተበከለ መልእክት ስለደረሰን *Inbox* በሚለው ማህደር/ፎልደር ውስጥ የሚገኙ መልእክቶቻችን በሙሉ በጅምላ “ሊገለሉ” ('quarantined') ይችላሉ።

**ማስታወሻ**፦ ይህ ምሳሌ በትክክል የሚሠራ ጸረ ቫይረስ እየተጠቀምን እንደሆነ ታሳቢ የሚያደርግ ነው። ጸረ ቫይረስ ሶፍትዌርን ስለመጫንና ስለመጠቀም ተጨማሪ መረጃ ለማግኘት [**አቫስት (Avast)**](/am/avast_main) የሚለውን ምእራፍ ማንበብ ይጠቅማል።

### የይለፍ ቃል (Passwords) ክፍል ###

**ደረጃ 2**፦  *Passwords*  የሚለውን ክፍል በመንካት በስእሉ የሚታየውን ገጽ መክፈት፤

![](/sbox/screen/thunderbird-en/30.png)

*ስእል 7፤ የፓስወርድ (Passwords) ክፍል*

**ማሳሰቢያ**፦ የይለፍ ቃሎቻችንን ምሥጢራዊነትና ደኅንነት ለመጠበቅ ለዚሁ ተግባር በተዘጋጀ ሶፍትዌር ውስጥ ማስቀመጥ በጥብቅ ይመከራል። ስለ  [**ኪይፓስ (KeyPass)**](/am/keepass) የሚያወሳውን ክፍል መመልከት ስለጉዳዩ ተጨማሪ መረጃ ይሰጣል። 

**ማስታወሻ**፦  *Password* የሚለው ክፍል የሚሰራልን አስቀድመን *Mail Account Setup* በተባለው **የተንደርበርድ** መስኮት የኢሜይል አካውንቶቻችንን ስናስመዘግብ *Remember password* የሚለውን አማራጭ መርጠነው ከሆነ ብቻ ነው። 

**ደረጃ 1**፦ ይህንን ![](/sbox/screen/thunderbird-en/31.png)  መግቢያ **በመንካት** በስእሉ የሚታየውን ገጽ መክፈት፤

![](/sbox/screen/thunderbird-en/32.png)

*ስእል 8፤ የተቀመጠ የይለፍ ቃል መመልከቻ መስኮት*

ያስቀመጥናቸውን የይለፍ ቃሎች የምናገኝበት *Saved Passwords* የሚለው መስኮት ከእያንዳንዱ አካውንታችን ጋራ የተያያዙትን የይለፍ ቃሎች ለመመልከት፣ ካስፈለግም ለማስወገድ ያስችለናል። ሆኖም የይለፍ ቃሎቹን ደኅንነት ጥበቃ ከፍ ለማድረግ አንድ *እናት የይለፍ ቃል (Master Password)* መፍጠር እንችላለን። ይህ እናት የይለፍ ቃል **የተንደርበርድን** የይለፍ ቃሎች አቀማመጥ የሚያውቅ ሰው የይለፍ ቃሎቻችንን በቀጥታ እንዳያገኛቸው ይጠብቅልናል።

**ደረጃ 3**፦  *Change Master Password...* የሚለውን አገልግሎት ሥራ ለማስጀመር *በስእል 7* እንደሚታየው*Use a master password* የሚለውን አማራጭ **መምረጥ/ Check** ይኖርብናል።

**ደረጃ 4**፦ በቅድሚያ ![](/sbox/screen/thunderbird-en/33.png) የሚለውን ማዘዣ **መንካት**፤ ተከትሎ በስእሉ የሚታየው ገጽ ይከፈታል፤

![](/sbox/screen/thunderbird-en/34.png)

*ስእል 9፤ የእናት የይለፍ ቃል መቀየሪያ (Change Master Password) መስኮት*

**ደረጃ 5**፦ እኛ ብቻ ልናውቀው የምነችለው ከበድ ያለ የይለፍ ቃል **ማጻፍ/ማስገባት**፤ ከዚያም ያስገባነው  በትክክል **እናት የይለፍ ቃላችን (Master Password)** መሆኑን ለማረጋገጥ ይህንን ![](/sbox/screen/thunderbird-en/35.png)  **መንካት**። በሚቀጥለው ጊዜ ![](/sbox/screen/thunderbird-en/33.png) የሚለውን ማዘዣ **ስንነካ** እናት የይለፍ ቃላችንን እንድናስገባ እንጠየቃለን፤

![](/sbox/screen/thunderbird-en/36.png)

*ስእል 10፤ የይለፍ ቃል መጠየቂያ ገጽ*
 

### የዌብ ኮንቴንት (Web Content) ክፍል ###

ኩኪ (cookie) ማሳሻችን የሚከፍታቸውን ድረ ገጾች ማንነት እና ትክክለኝነት የሚያረጋግጥበት ጽሑፍ (ቴክስት) ነው። የዌብ ኮንቴንት (Web Content) ክፍል የየትኛው ብሎግ፣ የዜና ማስታወሻ (news feed) ወይም የዜና ምንጭ (newsgroup) ኪኪዎች (cookies) የሚታመኑ እና ደኅንነታቸው የተጠበቀ እንደሆነ ለማወቅ ያስችለናል። 


**ደረጃ 1**፦ በቅድሚያ *Web Content* የሚለውን መግቢያ **መንካት** የሚቀጥለውን ገጽ ይከፍትልናል፤

![](/sbox/screen/thunderbird-en/37.png)

*ስእል 11፤ የዌብ ኮንቴንት ክፍል*

**ደረጃ 2**፦ *Keep until:* በሚለው ስር ካሉት አማራጮች *I close Thunderbird* የሚለውን **መምረጥ**፤ ይህም የደኅንነት ጥበቃችንን ለማሳደግ **ተንደርበርድን** ስንዘጋ ወዲያውኑ ሁሉንም ኮኪዎች ያጠፋቸዋል።

<a name="3.4"></a>
### 3.4 የውዳቂ መልእክቶች ማጣሪያውን (Junk Mail Filter) ማሠራት ###
 
ሁለተኛው **የተንደርበርድ** ጀንክ ሜይል ማጣሪያ *Account Settings - Junks Settings* በሚባለው መስኮት በኩል የሚገኝ ነው። በመደበኛ አመራረጥ እነዚህ ማጣሪያዎች ተሰንክለው (disabled) ስለሚቀመጡ ሥራ እንዲጀምሩ ለማድረግ ይህንኑ ማዘዝ ይኖርብናል። ግብስብስ (junk) ኢሜይሎች ሲመጡ **ተንደርበርድ**  በቀጥታ በየአካውነቱ ወደሚገኙ  **የጀንክ (Junk)** ፎልደር/ማህደር ይልካቸዋል።

**ደረጃ 1**፦ **Tools > Account Settings** የሚለውን መንገድ በመከተል *Account Settings* የሚባለውን መስኮት መክፍት።

**ደረጃ 2**፦ **ከጂሜይል** ወይም **ራይዝአፕ** አካውንቶች ጋር የተያያዙትን *Junk Settings* የሚሉ አማራጮች **መምረጥ**

**ደረጃ 3**፦ *Junk Settings* የሚሉትን አማራጮች  **Enable** ማለትም እንደሠሩ ማድረግ፤ *Account Settings - Junk Settings* የሚለው ገጻችን በስእሉ የሚታየውን ይመስላል፤ 

![](/sbox/screen/thunderbird-en/38.png)

*ስእል 12፤ የጀንክ አሠራር መምረጫ መስኮት*

**ደረጃ 4**፦ *የAccount Settings* መስኮት ውስጥ ያደረግነውን የአሠራር ምርጫ ለማጽደቅ ይህንን ![](/sbox/screen/thunderbird-en/35.png) **መንካት**። 

**ማስታወሻ**፦ *የጀንክ አሠራር (Junk Settings)* አማራጮች ለእያንዳንዱ አካውንታችን በተናጠል መደረግ ይኖርባቸዋል። **የጂሜይል** ወይም **የራይዝአፕ** አካውንቶች ጀንክ ኢሜይሎች በየአካውንቶቹ *Deleted* በሚባለው ፎልደር/ማህደር ውስጥ ይቀመጣሉ። ሆኖም ወደ ሁሉም አካውንቶቻችን የሚላኩ ግብስብስ/ጀንክ ሜይሎች አንድ ላይ የሚጠራቀሙበትን ፎልደር ኮምፒውተራችን ላይ መፍጠር/መክፈት እንችላለን።

![](/sbox/screen/thunderbird-en/39.png)

*ስእል 13፤ አንድ ማዕከላዊ የጀንክ ማህደር*

**ደረጃ 1**፦ በስተግራ ቁልቁል ከተደረዱት መካከል *Local Folders* በሚለው ስር የሚገኘውን *Junk Settings* የሚለውን **መምረጥ**።

**ደረጃ 2**፦ *በስእል 13* ግርጌ እንደሚታየው *"Junk" folder on:* በሚለው ስር *Local Folders* የሚለውን **መምረጥ**።

**ደረጃ 3**፦ *የአካውንት ሴቲንግ (Account Settings)* መስኮት ስራችንን ለማጠናቀቅ ይህንን ![](/sbox/screen/thunderbird-en/35.png) ማዘዣ **መንካት**።
 

አሁን **የተንደርበርድን** የደኅንነት መጠበቂያ እና የጀንክ ሜይል መቆጣጠሪያ አማራጮች በምንፈልገው መንገድ አስተካክለን ጨርሰናል። በቀጣይነት የምንመለከተው [**በተንደርበርድ ኢንጂሜይልን ከጂፒጂ ጋራ መጠቀም**](/am/thuderbird_encryption)



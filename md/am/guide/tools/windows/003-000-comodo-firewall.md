

---

lang: am
community: guide
type: tools
legacy: True
child: False
os: windows
weight: 003
title: Comodo Firewall

---

**ዋናው ገጽ (Homepage)**

[**www.personalfirewall.comodo.com**](http://www.personalfirewall.comodo.com)


**ከኮምፒውተራችን ምን ይፈለጋል?**

- ዊንዶውስ 2000/ኤክስፒ/2003/ቪስታ (Windows 2000/XP/2003/Vista)
- ፕሮግራሙን ለመጫን የሚያስችለን የዋና ተጠቃሚነት (Administrator) መብት/ፈቃድ


**በዚህ መመሪያ ጥቅም ላይ የዋለው የኮሞዶር አይነቴ (Version)**

- 5.0.16


**ኮሞዶርን የመጠቀም መብት (License) በነጻ ማግኘት ይቻላል?**

 - አዎን፣ በነጻ ማግኘት ይቻላል 


**አስፈላጊ ንባብ**:- 

 - **የኢንተርኔት ደኅንነት መጽሐፍ** ምእራፍ [**1. ኮምፒውተርን ከማልዌር እና ከሰርጎ ገቦች (hackers) እንዴት መከላከል ይቻላል?**](/am/chapter-1)


**ፕሮግራሙን/መሣሪያውን ሥራ ለማስጀመር የሚወስደው ጊዜ**፡-
 
 - 60 ደቂቃ


**ከኮሞዶር ምን ጥቅሞች እናገኛለን**፡-

- ኮምፒውተራችንን ከአደገኛ ወገኖች፣ ከኢንተርኔት ሰርጎ ገቦች (ሐከር)፣ ከማልዌር፣ ከቫይረሶች እና ከሌሎችን ጉዳት ሊያስከትሉ  ከሚችሉ ሶፍትዌሮች በአስተማማኝ መንገድ ለመጠበቅ መቻል

- በኮምፒውተራችን ውስጥ የሚገኙ ፕሮግራሞች ከኢንተርኔት ጋራ የሚያደርጉትን ግንኙነት በተመለከተ የሚያቀርቡልንን ጥያቄዎች በቀላሉ ለማስተናገድ የሚያስችል፣ ለአጠቃቀም ምቹ የሆነ ሶፍትዌር ማግኘት 


**ከጂኤንዩ/ሊኑክስ፣ ከማክ እና ከሌሎች የማይክሮሶፍት ዊንዶውስ  ጋራ ያለ ችግር የሚሠሩ ፕሮግራሞች**፦

**ጂኤንዩ/ሊኑክስ (GNU/Linux)** አብሮት የተሠራ (built-in) ፋየርዎል ([**netfilter/iptables**](http://www.netfilter.org/)) አለው፤ በተጨማሪም በጣም ጥሩ የመረብ ደኅንነት ጥበቃ አለው። ይህ አብሮ የተሠራ ፋየርዎል በርካት ለአጠቃቀም ምቹ የሆኑ አገልግሎቶች አሉት፤ ከእነዚህም መካከል የዚህ መመሪያ አዘጋጆች በተለይ [**GUFW**](https://help.ubuntu.com/community/Gufw) (**Graphical Uncomplicated Firewall**) የተባለውን ተጠቃሚዎች እንዲመለከቱት ይመክራሉ። (ለመለጠ መረጃ [**more information**](http://blog.bodhizazen.net/linux/firewall-ubuntu-gufw/))


**ማክ (Mac OS)** አስተማማኝ እና ጠንካራ ውስጣዊ (internal) ፋየርዎል አለው። ይህም ከውጭ በሚጨመሩ አጋዥ ፕሮግራሞች (add-ons) የመከላከል አቅሙን የበለጠ እንዲጠናከር ማድረግ ይቻላል። ለማክ ሊጨመሩ ከሚችሉት አጋዥ ፕሮግራሞች መካከል የሚከተሉት ይገኙበታል፤ [**NoobProof**](http://www.hanynet.com/noobproof/)  ወይም [**IPSecuritas**](http://www.lobotomo.com/products/IPSecuritas/) ። የመክፈል አቅም ላላቸው ደግሞ [**Little Snitch**](http://www.obdev.at/products/littlesnitch/index.html)  የተባለውን መሣሪያ በመግዛት የኢንተርኔት እና የግል መረጃዎቻቸውን ደኅንነት ወደሚቀጥለው የላቀ ደረጃ ሊያሸጋግሩት ይችላሉ።


**ከኮሞዶ ፋየርዎል** ውጭ ሌሎች **ለማይክሮሶፍት ዊንዶውስ** የሚሠሩ በርካታ የተመሰገኑ አማራጭ ፕሮግራሞች አሉ። ተጠቃሚዎች [**ZoneAlarm Free Firewall**](http://www.zonealarm.com/security/en-us/zonealarm-pc-security-free-firewall.htm)  ወይም  [**Outpost Firewall Free**](http://free.agnitum.com/) የተባሉትን ተመሳሳይ ውጤታማ አገልግሎት ሊያገኙባቸው ይችላሉ። 


### 1.1 ስለኮሞዶ ፋየርዎል በቅድሚያ መወቅ የሚገቡን ነገሮች ###  

ፋየርዎል ለኮምፒውተራችን ልክ እንደ ዘበኛ ነው። ወደ ኮምፒውተራችን እንዲገባ እና ከኮምፒውተራችን እንዲወጣ የተፈቀደለትን መረጃ (information) የሚወስን አሠራር አለው። ስለዚህም ከኢንተርኔት ወደ ኮምፒውተራችን የሚመጣን መረጃ መጀመሪያ የሚያገኘውና የሚመረምረው ፋየርዎላችን ይሆናል፤ በተመሳሳይ ከኮምፒውተራችን ወደ ኢንተርኔት የሚላክ መረጃ ኮምፒውተራችንን ከመልቀቁ በፊት የመጨረሻ ፍተሻ የሚደረግለት በምንጠቀምበት ፋየርዎል ነው። 

ፋየርዎል ‘ሰርጎ ገቦች’ (ሐከሮች) በኮምፒውተራችን ላይ ያስቀመጥናቸውን መረጃዎች እንዳያገኙብን ይከለክላቸዋል፤ ማልዌር ፕሮግራሞች ያለፈቃዳችን ማንኛውንም መረጃ ከኮምፒውተራችን ወደ ኢንተርኔት እንዳይልኩም ያግዳቸዋል። በዚህ በኩል **ኮሞዶ ፋየርዎል** የታወቀና የተመሰገነ ሶፍትዌር ነው። ሶፍትዌሩን ያለ ግዢ በነጻ ማግኘትና መጠቀም ይቻላል።

ፋየርዎል መጠቀም ስንጀምር ከኮምፒውተር አጠቃቀማችን ጋራ የሚስማማ የጥበቃ ዝርዝሮችን የማዘጋጀቱ ሒደት የተወሰነ ጊዜ ይወስድብን ይሆናል። ከዚህ መለማመድ ሒደት በኋላ ግን ፋየርዎል ከተጠቃሚዎች የሚፈልገው እገዛ ወይም ትእዛዝ በጣም አነስተኛ ነው፤ ያለችግርም ይሠራል። 

**ማስጠንቀቂያ!**፦ ኮምፒውተራችን ፋየርዎል እንዳለውና እርሱም በትክክል እንደሚሠራ ሳያረጋግጡ ከኢንተርኔት ጋራ ማገናኘት በጣም አደገኛ ነው። የኢንተርኔት መገናኛ መሣሪያችን (ሞደም) የራሱ ፋየርዎል ቢኖረው እንኳን ለኮምፒውተራችን ፋየርዎል መግጠም በጥብቅ ይመከራል። 



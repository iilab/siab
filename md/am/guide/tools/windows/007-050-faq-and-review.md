

---

lang: am
community: guide
type: tools
legacy: True
child: True
os: windows
weight: 5
depth: 3
title: FAQ and Review

---

## 5.0 የሚዘወተሩ ጥያቄዎች እና ክለሳ ##

ሰአዳ እና እንዳለ ስለ **ሬኩቫ** በማወቃቸው፣  በተለይም አጠቃቀሙ ቀላልና አስተማማኝ በመሆኑ  ተደስተዋል። አሁን ስለ **ሬኩቫ** የተራቀቁ አማራጮች የበለጠ ለማወቅ ጉጉት አድሮባቸዋል፤ ጥቂት ጥያቄዎችም አሏቸው።

<div class="background" markdown="1">

***ጥያቄ**፦ ከተደመሰሱ () በኋላ በ**ሬኩቫ** ወደ ነበሩበት ሊመልሱ የማይችሉ የፋይል አይነቶች አሉ?*

***መልስ**፦ በጭራሽ፤ **ሬኩቫ** ሁሉንም አይነት ፋይሎች ወደ ነበሩበት መመለስ ይችላል።* 

***ጥያቄ**፦ በአስተማማኝ ሁኔታ የተደመሰሰን (securely deleted) ፋይል ወደ ነበረበት መመለስ ይቻላል?*

***መልስ**፦ በአስተማማኝ ሁኔታ የተደመሰሰን (securely deleted) ፋይል መልሶ ማግኘት አይቻልም።* 

***ጥያቄ**፦ አንዳንድ ጊዜ በአስተማማኝ ሁኔታ የደመሰስኩት (securely deleted) ፋይል ወደነበረበት ሊመለስ እንደሚችል (recoverable) ሆኖ ይታያል። ይህ እንዴት ሊሆን ይችላል?*

***መልስ**፦ አዎን፣ አንዳንድ ጊዜ የተደመሰሰው ፋይል መጀመሪያ የነበረበትን ቦታ የሚያሳይ ጠቋሚ ልንመለከት እንችላለን። ሆኖም ይህን ፋይል ወደነበረበት መልሰን (recover) ብንከፍተው ይዘቱ ፈጽሞ የማይነበብ ሆኖ እናገኘዋለን።* 

***ጥያቄ**፦ ከአምስ ደቂቃ በፊት የፈጠርኩትን ፋይል በድንገት በስሕተት አጠፋሁት። ፋይሉን ወደ ነበረበት ሊመለስ ይችላል ብዬ ነበር። **ሬኩቫ** እንዴት ሊያገኘው አልቻለም?* 

***መልስ**፦ ከተፈጠረ ጥቂት ደቂቃዎችን ብቻ ያስቆጠረ ፋይል ጊዜያዊ ፋይሎች ተደርበው ሊጻፉቡት የሚችልበት እድል ረጅም ጊዜ ከሆናቸው ፋይሎች የበለጠ ነው። **ሬኩቫ** እንደተፈጠሩ ወዲያውኑ የተደመሰሱ ፋይሎችን በቀላሉ ወደ ነበሩበት ሊመልሳቸው (recover) አይችልም።*

***ጥያቄ**፦ ኮምፒውተሬን በ**ሲክሊነር** ካጸዳሁት በኋላ የጠፉትን መረጃዎች ወደነበሩበት መመለስ እችላለሁ?*

***መልስ**፦ በዚህ መልክ የጠፉ መረጃዎችን ወደ ነበሩበት ለመመለስ ያለን እድል ባለን እውቀት እና ሌሎች ተያየዥ አስፈላጊ  ግብአቶች/ሀብቶች ይወሰናል። በተጨማሪም ጊዜያዊ ፋይሎቹን እና **ዊንዶውስ ሬጂስተሪን (Windows Registry)** በ**ሲክሊነር** ስናጠፋ የመረጥነው የመደምሰሻ አማራጭም በጣም ወሳኝ ነው። ግላዊ እና ስሱ የሆኑ መረጃዎቻችንን ሌሎች ወገኖች ወደነበሩበት መልሰው ለማግኘት ያላቸውን እድል ለማጥበብ **ሲክሊነር**ን ስንጠቀም ‘Secure Deletion’ የሚለውን ማዘዣ ማሠራት (enable) አለብን። ይህ አሠራር በሐርድ ድራቩ እና በ**Windows Master File Table** ውስጥ የሚገኙ ባዶ ቦታዎችን ሁሉ ያጸዳል። በ**ሬኩቫ** እንዲሰረዝ በፈለግነው መረጃ ላይ የሚደረገውን የድርብ ጽሕፈት አስተማማኝ ለማድረግ (securely overwriting) የድረባውን ብዛት (passes) ከፍ ማድረግ እንችላለን። ይህ ጥያቄ የተለያዩ መሣሪያዎች፣ በዚህ ምሳሌ **ሲክሊነር** እና **ሬኩቫ** ዲጂታል ደኅንነታችንን ለመጠበቅ የሚደጋገፍ አገልግሎት እንደሚሰጡን የሚያስታውስ ነው።* 

 
</div>

## 5.1 የክለሳ ጥያቄዎች ##

- ኮምፒውተርን ማጥፋት **ሬኩቫ** የተደመሰሱ ዶክመንቶችን፣ ፋይሎችን እና ማህደሮችን ወደ ነበሩበት ለመመለስ የሚያደርገውን ሒደት ውጤታማነት ይቀንሰዋል?
- በአንድ ፋይል ወይም ዶክመንት ላይ አስተማማኝ ድርብ ጽሕፈት (secure overwriting) ለማካሄድ የድረባውን ብዛት (passes) ለመጨመር የሚቻለው እንዴት ነው?
- የተደመሰሰ ዶክመንትን ወይም ፋይልን በተሳካ ሁኔታ **በሬኩቫ** ወደ ነበረበት ለመመለስ የሚረዱ ሁለት ነገሮች ጥቀስ/ሽ።
- የ**ሬኩቫ**ን የ*Deep Scan* (ጥልቅ አሰሳ) አማራጭ ሥራ ለማስጀመር (enable) የሚያስችሉ ሁለት መንገዶች አሉ። እነማን ናቸው?
- የተደመሰሱ ፋይሎችን በምናስስት (Scan) ወቅት *የሬኩቫ መርጃን (Recuva Wizard)* የግድ መጠቀም ያለብን በምን ሁኔታ ውስጥ ነው?




---

lang: am
community: guide
type: tools
legacy: True
child: True
os: windows
weight: 2
depth: 3
title: How to Compress and Decompress Your Files

---

በዚህ ክፍል የሚዳሰሱ ጉዳዮ

- [**3.0 የመጠበበቂያ ቅጂዎችን መጠረዝ/መጠቅጠቅ (Compress)**](#3.0)
- [**3.1 የመጠበበቂያ ቅጂዎችን መፍታት/መዘርገፍ (Decompress)**](#3.1)

-------

<a name="3.0"></a>
## 3.0 የመጠበበቂያ ቅጂዎችን መጠረዝ/መጠቅጠቅ (Compress) ##

**ደረጃ 1**፤ በዚሁ ምእራፍ  [**2.3 የመጠባበቂያ (Backup) ፋይል የሚፈጠረው እንዴት ነው **](/am/cobian_howtobackup#2.2)  በሚለው ክፍል በተብራራው መሠረት እንዲደጎሱ (archive) የምንፈልጋቸውን የመጠባበቂያ ቅጂ ፋይሎች **መፍጠር**፤

**ደረጃ 2**፤ በመስኮቱ በስተግራ ከተደረደሩት የአገልግሎት ዝርዝሮች ይህንን “አርካይቭ”  ![](/sbox/screen/cobian-en/22.png) የሚለውን ክፍል መክፈቻ **በመምረጥት/ክሊክ** ከታች የሚታየውን የመሰለ አዲስ የሥራ ማስጀመሪያ ገጽ *New task* መክፈት፤

![](/sbox/screen/cobian-en/23.png)

*ስእል 1፤ አዲስ ሥራ የማስጀመሪያ ገጹ ከመጠረዣ (Compression) እና የጠንካራ ኢንክሪፕሽን (Encryption) ማዘዣዎች ጋራ*


**የመጠረዣ (Compression)** ማዘዣው የመጠባበቂያ ቅጂውን ለመጠረዝ የምንመርጠውን መንገድ የምንወስንበት ነው።

**ማስታወሻ**፤ መጠረዝ (Compression) አንድ ፋይል በሚቀመጥበት ቦታ የሚይዘውን ቦታ ይቀንሳል። ብዙ ጊዜ የማንጠቀምባቸው ወይም የማንከፍታቸው፣ ነገር ግን የምንፈልጋቸው የቆዩ ፋይሎች፣ በሚቀመጡበት ስፍራ ብዙ ቦታ በማይፈጁበት መልክ ማስቀመጥ በጣም ይመረጣል። ጥረዛ (Compression) የሚሠራው በአንድ ሰነድ/ዶክመንት ውስጥ የሚገኙ አስፈላጊ ያልሆኑ ኮዶችን በማጥፋት እና አስፈላጊዎቹን ባሉበት በመተው ነው። ጥረዛ (Compression) ሰነዶቻችን የያዙትን መረጃ አያጠፋም። ሆኖም ፋይሎች እንደተጠረዙ (compressed) ሊነበቡ ወይም ሊታዩ አይችሉም፤ ስለዚህ ለመክፈት ከፈለግን ፋይሉ መፈታት ('decompressed') አለበት። 

በጥረዛ አይነቶች *Compression type* ሥር ያሉት አማራጮች የሚከተሉት ናቸው፤

*No Compression*፤ ይህ አማራጭ ፋይሎች እንዲጠረዙ (compression) እንደማንፈልግ የሚያረጋግጥ ነው።  

*Zip Compression*፤ ይህ **ለዊንዶውስ** ሲስተም የሚሠራና መደበኛ የጥረዛ (compression) ዘዴ ነው፤ ለአጠቃቀም ምቹም ነው። በዚህ ጥረዛ የተፈጠረ መጠባበቂያ ቅጂ በመደበኛ የዊንዶውስ መሣሪያዎች በቀለሉ ሊከፈት ይችላል፤ ይህ ካልሆነም መክፈቻውን ከዚህ መጫን እንችላለን፤ [**ZipGenius**](http://www.zipgenius.it/) program to access them) ።

የጥረዛ (compression) አይነቱን ስንመርጥ *Split options* የሚባለው ንኡስ ክፍልና ተያያዡ አገልግሎቶች በቀጥታ ይከፈታሉ።

*Split options* የሚሠራው ፋይሎችን በተንወሳቃሽ ማጠራቀሚያዎች (ሲዲ፣ ዲቪዲ፣ ፍሎፒ ዲስክ፣ የመረጃ ቋት) ስናስቀምጥ ነው። የተለያዩት ንኡስ አማራጮች የመጠባበቂያ ቅጂዎቹን ከመረጥነው ማጠራቀሚያ መጠን (size) ጋራ በሚስማማ መልኩ ይከፋፍሏቸዋል። 
 
ምሳሌ፤ 

ለምሳሌ ከፍተኛ መጠን ያላቸውን ፋይሎች ለመደጎስ እና ወደ ሲዲ ለመገልበጥ እንፈልጋለን እንበል። ለማስቀመጥ የፈለግናቸው ፋይሎች መጠን ከ700 ሜጋባይት (ሜባ) በላይ ሆኗል፤ ይህም ከአንድ ሲዲ የመያዝ አቅም በላይ ነው። መከፋፈያው (splitting function) ፋይሎቹን 700ሜባ   ወይም ከዚያ ባነሰ መጠን ይከፋፍላቸዋል፤ ይህም በቀላሉ ወደ ሲዲው እንድንገለብጠው ያስችለናል። የመጠባበቂያ ቅጂው በኮምፒውተራችን ሐርድ ዲስክ ላይ ለማስቀመጥ ከመረጥን፣ ዌይም የፋይሎቹ መጠን ከመረጥነው የማጠራቀሚያ መጠን የሚያንስ ከሆነ ይህን ከፍል መዝለል እንችላለን።፡

ከዚህ በታች የሚታዩት አማራጮች የሚታዩን *Split options* በሚለው ስር ነው። ምርጫችን እንደምንጠቀምበት ተንቀሳቃሻ የማጠራቀሚያ ቋት አይነት ይወሰናል። 

![](/sbox/screen/cobian-en/24.png)

*ስእል 2፤ Split Options ንኡስ አማራጮች*


- 3,5" - ፍሎፒ ዲስክ (Floppy disk)፣ ይህ አማራጭ ለጥቂት ሰነዶች (ዶክመንቶች) የመጠባበቂያ ቅጂ ለመፍጠር የሚጠቅም ነው፤

- ዚፕ (Zip) - ዚፕ ዲስክ (Zip Disk)፣ ልዩ ዚፕ ድራይቭ (Zip Drive) እና ለዚሁ የተሠራ ዲስክ በኮምፒውተራችን ላይ ሊኖረን ይገባል። የምንጠቀምበትን ዲስክ የመያዝ አቅም አስቀድመን ማረጋገጥ እንችላለን።

- ሲዲ (CD-R) - ሲዲ ዲስክ (CD disk)፣ በቅድሚያ የምንጠቀምበትን ሲዲ የመያዝ አቅም ማረጋገጥ አለብን። ይህን ለመጠቀም ኮምፒውተራችን የሲዲ መጻፊያ (CD Writer) እና የሲዲ መጻፊያው ፕሮግራም ሊኖረን የግድ ነው። (ለበለጠ ማብራሪያ ይህን መጎብኘት ነው፤ [**DeepBurner Free** ](http://www.deepburner.com/) ወይም [**disk burning tools**](http://www.thefreecountry.com/utilities/dvdcdburning.shtml) ።  

- ዲቪዲ (DVD) - ዲቪዲ ዲስክ (DVD disk)፣ ኮምፒውተራችን ዲቪዲ መጻፊያ (DVD Writer) እና የዲቪዲ መጻፊያ ፕሮግራም ሊኖረው ይገባል። (ለበለጠ ማብራሪያ ይህን መጎብኘት ነው፤ [**DeepBurner Free** ](http://www.deepburner.com/) ወይም [**disk burning tools**](http://www.thefreecountry.com/utilities/dvdcdburning.shtml) ። 
 
የመጠባበቂያ ቅጂያችንን በተለያዩ ተንቀሳቃሽ የመረጃ ማጠራቀሚያ ቋቶች () የምናስቀምጥ ከሆነ በየቦታው የምናስቀምጠውን መረጃ መጠን መወሰን ይኖርብን ይሆናል። 


ይህን ለማድረግ የሚከተሉትን ደረጃዎች መከተል ያስፈልጋል።

**ደረጃ 1**፤ *Custom size* (bytes) በሚለው ሥፍራ የምንፈልገውን መጠን **መምረጥ**፤ ከዚያም የመጠባበቂያ ቅጂውን መጠን በስእሉ እንደሚታየው በባዶው ቦታ መሙላት፤

![](/sbox/screen/cobian-en/25.png)

*ስእል 10፤ የመጠን መወሰኛ ስፍራ (Custom size)*


ስለመጠን (sizes) ጥቂት ነጥቦች

- 1 ኪባ/KB  (ኪሎባይት/kilobyte) = 1024 ባይትስ (bytes) - በኦፕን ኦፊስ የተጻፈ አንድ ገጽ ሰነድ 20ኪባ (kb) ገደማ ይሆናል። 

- 1 ሜባ/MB (ሜጋባይት/megabyte) = 1024 ኪባ/KB - በዲጂታል ካሜራ የተነሳ አንድ ፎቶ በግምት ከአንድ እስከ ሦስት ሜባ ይሆናል።

- 1 ጂቢ/GB (ጊጋባይት/gigabyte) = 1024 ሜባ/MB - የግማሽ ሰዓት የዲቪዲ ጥራት ያለው ፊልም ተመሳሳይ መጠን ሊኖረው ይችላል።

**ማስታወሻ**፤ የመጠባበቂያ ቅጂያችንን ለሲዲ እና ለዲቪዲ በሚሆኑ የተለያዩ መጠኖች ስንከፋፍል (split) ኮቢያን እነዚህን ተከፋፍለው የተቀመጡ ፋይሎች በቀጥታ ወደ ተንቀሳቃሽ ማጠራቀሚያዎቹ አይገለብጣቸውም። ኮቢያን የፋይሎቹን የመጠባበቂያ ቅጂ የሚፈጥራቸውና የሚያስቀምጣቸው እዚያው ኮምፒውተራችን ላይ ነው። ስለዚህ ፋይሎቹን ወደ ሲዲ ወይም ዲቪዲዎቹ መገልበጥ (burn) እንዳለብን መዘንጋት የለብንም።

*Password Protect*፤ ይህ አገልግሎት ለመጠባበቂያ ቅጂዎቹን በይለፍ ቃል እንድንቆልፋቸው ያስችለናል። የመረጥነውን የይለፍ ቃል ለዚሁ በተተወዉት ሁለት ሳጥኖች ውስጥ መጻፍ በቂ ነው። ከዚያ ፋይሉን ለመፍታት/ለመክፈት (decompress) ስንፈልግ በቅድሚያ የይለፍ ቃሉን መስጠት አለብን ማለት ነው።

**ማስታወሻ**፤ ለመጠባበቂያ ቅጂዎቻችን የበለጠ ጥበቃ ለማድረግ ከፈለግን በይለፍ ቃል ከመቆለፍ የተለዩ ዘዴዎችን ማሰብ ይኖርብናል። **ኮቢያን ባክአፕ (Cobian Backup)** የመጠባበቂያ ቅጂዎችን በቀላሉ ኢንክሪፕት እንድናደርግ ያስችለናል፤ ዝርዝሩ በዚሁ ምእራፍ ክፍል [**4. የመጠባበቂያ ቅጂ ፋይሎችን ኢንክሪፕት ማድረግ የሚቻለው እንዴት ነው **](/cobian_encrypt) በሚለው ርእስ ተዳሷል። በተጨማሪም በኮምፒውተራችንም ይሁን በውጫዊ ተንቀሳቃሽ ማጠራቀሚያዎች ውስጥ የሚገኙ መረጃዎችን ኢንክሪፕት ስለማድረግ [**የትሩክሪፕት የአጠቃቀም መመሪያ (Truecrypt Hands-on Guide)**](/am/truecrypt_main) በሚለው ክፍል ሰፊ መረጃ ማግኘት ይቻላል። 

*Comment*፤ ይህ ምርጫ ስለተደጎሰው የመጠባበቂያ ቅጂ ተጨማሪ መረጃዎችን እንድናሰፍር ይፈቅድልናል። ይህን ማስታወሻ መጻፍ ግን ግዴታ አይደለም። 


<a name="3.1"></a>
## 3.1 የመጠበበቂያ ቅጂዎችን መፍታት/መዘርገፍ (Decompress) ##

ጠርዘን (compress) ያስቀመጥነውን የመጠባበቂያ ቅጂ ለመፍታት (decompress) የሚከተሉትን ደረጃዎች መከተል ያስፈልጋል።

**ደረጃ 1**፤ በቅድሚያ ቱልስ (Tools) ወደሚለው ክፍል መሔድ፣ ከዚያም በስሩ ከሚከፈቱት በርካታ አማራጮች መካከል “Decompressor” የሚለውን መምረጥ። በአጭሩ **Select > Tools > Decompressor**። ስእሉ ይህንን ያሳያል።

![](/sbox/screen/cobian-en/26.png)

*ስእል 3፤ የቱልስ (Tools) ሜኑ የዲኮምሬሰር (Decompressor) አማራጭ* 

ቀጥሎ የ**Decompressor** መስኮት ይከፈታል፤ በስእሉ እንደሚታየው።

![](/sbox/screen/cobian-en/27.png)

*ስእል 4፤ የኮቢያን 10 ባክአፕ የዲኮምፖዘር መስኮት*


**ደረጃ 2**፤ ቀጥሎ ይህንን ![](/sbox/screen/cobian-en/28.png) ማዘዣ **መጫን/ክሊክ**፣ ለመክፈት የምንፈልገውን የተጠረዘ ፍይል ካለበት እንድንመርጥ ይጠይቀናል። 


**ደረጃ 3**፤ በቅድሚያ (*.zip* or *.7x* file) የሚለውን **መምረጥ**፤ አስከትሎ ![](/sbox/screen/cobian-en/13.png) የሚለውን **መንካት/ክሊክ**።


**ደረጃ 4**፤ ተጠርዞ የተቀመጠውን ፋይል የምንፈታበትን (unpack) የምናደርግበትን ዳይሬክተሪ **መምረጥ**


**ደረጃ 5**፤ መጠባበቂያ ቅጂውን በውስጡ የምንፈታበትን ማህደር/ፎልደር የምንመርጥበትን መስኮት ለመክፈት ይህንን  ![](/sbox/screen/cobian-en/29.png) ማዘዣ **መጫን/ክሊክ**


**ደረጃ 6**፤ አንድ ማህደር/ፎልደር **መምረጥ** እና  ![](/sbox/screen/cobian-en/13.png) **በመጫን/ኪሊክ** ምርጫችንን ማረጋገጥ።

ወደዚህ ወደመረጥነው ፎልደር የገቡትን ፋይሎች ለማየት **ዊንዶውስ ኤክስፕሎረርን (Windows Explorer)** መጠቀም አለብን።



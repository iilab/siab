

---

lang: am
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

<a name="4.1"></a>
## 4.0 የሚዘወተሩ ጥያቄዎች እና ክለሳ ##

ሰአዳ እና እንዳለ **ስፓይቦት (Spybot)** ለአጠቃቀም የቀለለ እና ሁሉን አቀፍ ሆኖ አግኝተውታል። ዋና ሥራው ማለትም ኮምፒውተርን ከስፓይዌር መከላከል በቀላሉና በቀጥታ የሚከናወን መሆኑን ተረድተዋል። **ቲታይመር (TeaTimer)** በየጊዜው የሚያቀርበው ለውጦችን የመፍቀድ (allowing) እና የመከልከል (denying) ጥያቄ  በመጠኑ ግራ የሚያጋባና የሚያሳስብ ቢሆንባቸውም በሒደት በልምድ በቀላሉ አደገኛዎቹን ከጤነኞቹ መለየት እንደሚችሉ ያምናሉ።

<div class="background" markdown="1">

***ጥያቄ***፤ ***ስፓይቦትን** አንኢንስቶል/ኢ-መጫን (uninstall) ባደርገው ከዚያ ቀደም **በስፓይቦት** ፈልጌ ያገኘኋቸው ስፓይዌር ፕሮግራሞች ምን ይሆናሉ? በኮምፒውተሬ “የማቆያ (quarantine)” ክፍል ይቀመጣሉ ወይስ ይወገዳሉ (removed)?* 

***መልስ***፤  ***ስፓይቦትን** ከኮምፒውተራችን ብናስወግደው (ኢ-መጫን/አንኢንስቶል) በማቆያው ውስጥ የተጠራቀሙ ነገሮች በሙሉ አብረው ይወገዳሉ።* 

***ጥያቄ***፤ *ሰአዳ፣ ጠቃሚ የሆኑ ኩኪስ (cookies) እና ትራከሮች (trackers) እየጠፉብኝ ተቸግሬያለሁ። እነዚህ ነገሮች እንዳይቀየሩ ወይም እንዳይወገዱ ምን ማድረግ እችላለሁ?*

***መልስ***፤  *ብዙ አትጨነቅ። ጠቃሚ ኩኪስ (cookies) እና ትራከሮችን (trackers) ለመጠበቅ የሚያስችሉ ሁለት አማራጭ መንገዶች አሉ። መጀመሪያ **በስፓይቦት** ፍተሻ ስታካሒድ የተገኙትን ጉድለቶች እና አደጋዎች ዝርዝር ያቀርብልሃል። በዚህ ዝርዝር ያሉትን  በሙሉ በመምረጥ ስለ እያንዳንዳቸው ተጨማሪ መረጃ  ማግኘት ትችላለህ፤ ይህም እያንዳንዳቸውን በተመለከተ የምትወስደውን ውሳኔ (መፍቀድ ወይም ማገድ) የተሻለ ያደርገዋል። ሌላው አማራጭ **ስፓይቦትን** ክፈት፤ ቀጥሎ የሚከተለውን ደረጃ ተከተል **Mode > Advanced > Settings**። እዚህ በማሰስና ማስወገድ ሒደቱ እንዳይነኩ የምትፈልጋቸውን በትክክል መምረጥ ትችላለህ።*


***ጥያቄ***፤ ***ስፓይቦትን** ማስወገድ/ኢ-መጫን (uninstall) ከባድ ነው?* 

***መልስ***፤ *ይህን ማድረግ በጣም ቀላል ነው። የሚከተለውን ቀላል ሒደት ብቻ ተከተል፤ **Start > All Programs > Spybot - Search & Destroy > Uninstall Spybot-S&D**።


***ጥያቄ***፤ *የምጠቀምበት የኢንተርኔት ግንኙነት ፍጥነቱ በጣም አዝጋሚ ነው። ታዲያ የምርመራ ዝርዝር እና የክትባት መረጃዎችን (detection rules and immunization database) ከኢንተርኔት በፍጥነት ለማግኘት (ዳውንሎድ ለማድረግ) ምን ማድረግ እችላለሁ?*

***መልስ***፤ *በመጀመሪያ የዳታቤዝ  ማሻሻያ ስንወስድ ከምንኖርበት ክልል ወይም የዓለም ክፍል ከሚቀርብ ቦታ መውሰድ ይጠቅማል። በተቻለ መጠን ካለንበት አካባቢ በሚቀርብ አገር ካለ ምንጭ ማሻሻያውን መውሰድ (ዳውንሎድ) ይመረጣል። አንተ ላለህበት አካባቢ/አገር የሚቀርበው መለየት በጣም ቀላለ ነው፤ ምክንያቱም ሰርቨሮቹ የት አገር እንደሚገኙ የሚያሳየው መረጃ በአገሮቹ ባንዲራ ተወክሎ ስለሚቀርብልን ነው።* 


***ጥያቄ***፤ *ለመሆኑ **ስፓይቦት** ማሻሻያዎችን በራሱ በቀጥታ የማያደርገው ለምንድን ነው?*

***መልስ***፤ *በቤት ውስጥ መረብ እና “ፕሮፌሽናል ቨርዥን** የሚጠቀሙ **የስፓይቦት** ተጠቃሚዎች ፕሮግራማቸው በቀጥታ በራሱ (automatically) ማሻሻያዎችን ያደርግላቸዋል። እንደአንተ በነጻ የሚገኘውን **የስፓይቦት** አገልግሎት የሚጠቀሙ ግን ይህን ማድረግ አይችሉም። በአንጻራዊነት ሲታይ ግን **የስፓይቦትን** ማሻሻያ ማድረግ ከባድ አይደለም።  ይህን በምስል አስደግፎ የሚያሳይ ገለጻ እዚህ ማግኘት ትችላለህ፤ [**www.safer-networking.org**](http://www.safer-networking.org/en/howto/update.hs.html)*



</div>

<a name="4.1"></a>
## 4.1 የክለሳ ጥያቄዎች ##

- ማልዌር ምንድን ነው፣ ኮምፒውተራችንን የሚጎዳው እንዴት ነው?
- **የቲታይመር** ጥቅምና ዓለማ ምንድን ነው?
- **በስፓይቦት** ያጠፋነውን ነገር ቆይተን መልሰን ማግኘት (recover) እንችላለን? 
- ማልዌርን ከማሰስ እና ከማትጥፋት በተጨማሪ **ስፓይቦት** የሚሰጠቸው ሌሎች አገልግሎቶች ምንድን ናቸው?



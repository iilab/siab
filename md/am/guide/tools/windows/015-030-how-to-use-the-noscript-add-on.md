

---

lang: am
community: guide
type: tools
legacy: True
child: True
os: windows
weight: 3
depth: 3
title: How to Use the NoScript Add On

---

በዚህ ገጽ የሚዳሰሱ ርእሰ ጉዳዮች ዝርዝር 

- [**4.0 ስለ ኖስክሪፕት**](#4.0)
- [**4.1 ኖስክሪፕትን መጠቀም**](#4.1)
- [**4.2 ስለ ክሊክጃኪንግ እና ክሮስ-ሳይት ስክሪፕቲንግ ጥቃት**](#4.2)

-------


<a name="4.0"></a>
## 4.0 ስለኖስክሪፕት (NoScript) ##

![](/sites/securityinabox.org/files/u9/noscript.png)


**ኖስክሪፕት (NoScript)** በጣም ጠቃሚ የሆነ **የሞዚላ ማከያ** ሲሆን ኮምፒውተራችን በአደገኛ መካነ ድሮች እንዳይጠቃ ይከላከላል። ኖስክሪፕት እምነት የምንጥልንባቸውን ደረ ገጾች የሚመዘግብበት  ‘ነጭ መዝገብ (white list)’ አለው። በዚህ መዝገብ ያላካተትናቸው ሌሎቹ መካነ ድሮች በሙሉ ደኅንነታችንን ለአደጋ ሊያጋልጡ የሚችሉ ተደርገው ይቆጠራሉ፤ ስለዚህም ማእቀብ ይደረግባቸዋል፤ በከፈትናቸው ቁጥር ምርመራ ተደርጎባቸው ልናሳልፋቸው ይገባል ማለት ነው። በዚህ ወቅት መካነ ድሩን ወደ መጩ መዝገብ ልናስገባው እንችላለን። 


**ኖስክሪፕት (NoScript)**  ሁሉንም በድረ ገጾች ላይ የሚታዩ ቋሚ ማስታወቂያዎች (banners)፣ ብቅጥልቅ ባይ ማስጣወቂያዎች (pop-up advertisements)፣ **ጃቫስ-ክሪፕት (JavaScript)** እና ተዛማጅ **የጃቫ (Java)** ኮዶችን እንዲሁም ሌሎች አደጋ ሊያስከትሉ የሚችሉ የመካነ ድር አካሎችን ያግዳል። **ኖስክሪፕት** የከፈትነውን መካነ ድር በትክክል ለማሳየት የሚያስፈልጉትን ይዘቶች ከጎጂዎቹ መለየት አይችልም። ስለዚህም ሙሉ ይዘታቸውን የምናምናቸውን መካነ ድሮች በመለየት እንዳይታገዱ ማድረግ የተጠቃሚው ድርሻ ነው።   


<a name="4.1"></a>
## 4.1 ኖስክሪፕትን መጠቀም ##

**ኖስክሪፕት** መጠቀም ከመጀመራችን በፊት በትክክል መጫኑን ማረጋገጥ አለብን። ይህን ለማረጋገጥ **በሞዚላ** ማሰሻ ውስጥ ** Tools > Add-ons** በሚለው መንገድ በመሔድ **የማከያ (Add-ons)** መስኮቱን መቀስቀስ (activate) እና በትክክል መጫኑን ማረጋገጥ አለብን።

**ጥቆማ**፦ ምንም እንኳ **ኖስክሪፕት** ለመጀመሪያ ጊዜ  ስንጠቀምበት ፈታኝ ቢመስልም (አዘውትረን የምንጎበኛቸው መካነ ድሮች በአግባቡ ተከፍተው ለመታየት ባለመቻላቸው)፤ ሆኖም በሒደት ፕሮግራሙ በቀጥታ በራሱ በሚያደርገው እገዳ ተጠቃሚዎች እንሆናለን። በተደጋጋሚ የሚመጡ አብሻቂ ማስታወቂያዎችን፣ ብቅ ጥልቅ ባይ መልእክቶችን እና መካነ ድር ታከው የሚመጡ አደገኛ ገጾችን በማገድ ያገለግለናል።  

**ኖስክሪፕት()** **ጃቫስክሪፕት (JavaScript)**፣ **አዶቤ ፍላሽ (Adobe Flash)** ወይም ሊላ ስክሪፕት መሳይ ነገር መኖሩን እስኪያረጋግጥ ድረስ ከእይታ ውጭ ሆኖ ተግባሩን ያከናውናል። **ኖስክሪፕት** የተገኘውን ስክሪፕት ሲያግድ በሚከተለው ማሳያ ላይ እንደተገለጸው መረጃው **በፋየርፎክስ** መስኮት ግርጌ ይታያል፤

![](/sbox/screen/firefox-en/37.png)

*ስእል 1፤ የኖስክሪፕት መግለጫ ሰሌዳ*

**የኖስክሪፕት** መግለጫ ሰሌዳ የትኞቹ *ነገሮች (objects)* (ለምሳሌ ማስታወቂያዎች እና ብቅ ጥልቅ ባይ መልዕክቶች) እና *ስክሪፕቶች* በኮምፒውተራችን ሲስተም ላይ ለመከፈት እንዳይችሉ  እንደተደረጉ ያሳያል። የሚከተሉት ሁለት ስእሎች በሥራ ላይ የሚገኝ **ኖስክሪፕት** ዋነኛ ማሳያዎች ናቸው።  *ስእል 2*፤ **ኖስክሪፕት** **አዶቤ ፍላሽ ፕሌየር** ውስጥ የተሠራ ማስታወቂያን በተሳካ ሁኔታ አግዶ ይታያል። 

![](/sbox/screen/firefox-en/38.png)

*ስዕል 2፤ ኖስክሪፕት በንግድ ድረ ገጽ ውስጥ የተካተተን ብቅ ጥለቅ ባይ ማስታወቂያ ሲያግድ የሚያሳይ ምሳሌ*


*በስእል 3*   **የትዊተር** መካነ ድር፣ ገጹን ለመመልከት (ቢያንስ ለጊዜያው) **ጃቫስክሪፕትን** መቀስቀስ/እንዲሠራ ማድረግ (enabled) የግድ እንደሚያስፈልግ የሚያስታውስ መልእክት ያሳያል። 

![](/sbox/screen/firefox-en/39.png)

*ስእል 3፤ የትዊተር ገጽ ጃቫስክሪፕት እንዲቀሰቀስ ሲጠይቅ*


**ኖስክሪፕት** በአደገኛ እና በአስተማምኝ ኮዶች መካከል ያለውን ልዩነት ስለማይለይ እጅግ ጠቃሚ የሆኑ አገልግሎቶች (ለምሳሌ የቱልባር ቁልፍ) ሊሰወሩ ይችላሉ። አንዳንድ ድረ ገጾች ስክሪፕት ወይም ስክሪፕት መለስ ይዘቶችን ሊይዙ ይችላሉ። ለምሳሌ እንደ **www.youtube.com** ያሉ ዌብሳይቶች ሦስት የስክሪፕት ምንጮች አሏቸው፤


![](/sbox/screen/firefox-en/40.png)

*ስእል 4፤ የኖስክሪፕት መግለጫ ሰሌዳ የOptions ንኡስ ክፍል ምሳሌ*


በእንዲህ ያለ ሁኔታ የታገዱ ስክሪፕቶችን ለመፍታት/ለምፍቀድ  ይህንን *Temporarily Allow [website name]* የሚለውን ማዘዣ **መምረጥ** ይቻላል፤ (በዚህ ማሳያ የሚከተለውን ይመስላል *Temporarily allow youtube.com*)። ይህንንም አድርገን ገጹን ማየት አዳጋች ከሆነ ለማየት የምንፈቀድናቸውን መካነ ድሮች ዝቅተኛ ቁጥር በሙከራ መወሰን ይኖርብናል። **ዩቲዩብን (YouTube)** በሚገባ ለመመልከት፣ *Temporarily allow youtube.com* እና *Temporarily allow ytimg.com* የሚሉትን አማራጮች **መምረጥ** አለብን።


**ማስጠንቀቂያ!**፦ በምንም ሁኔታ ቢሆን *Allow Scripts Globally (dangerous)* የሚለውን አማራጭ መጠቀም የለብንም፤ ። በተቻለ መጠን ይህንን *Allow all from this page* የሚለውን አማራጭም ከመምረጥ መቆጠብ አለብን። በጊዜ ሂደት ስክሪፕቶችን እንድንፈቅድ የሚያስገድድ ነገር ቢፈጠር ለማናምናቸው ገጾች ብቻ መፍቀድ እና እሱም በጊዜያዊነት መሆን ይኖርበታል። የኢንተርኔት ግንኙነታችንን አደጋ ላይ ለመጣል *ለአንዲት* ቅጽበት በአደገኛ ገጽ መጠቃት ብቻ እንደሚበቃ አለመርሳት ነው። 


<a name="4.2"></a>
## 4.2 ስለ ክሊክጃኪንግ እና ክሮስ-ሳይት ስክሪፕቲንግ (XXS) ጥቃት ##

**ኖስክሪፕት** የኮንፒውተሩ ሲስተማችንን *ከክሮስ-ሳይት ስክሪፕቲንግ (Cross-site scripting)* እና *ከክሊኪጃኪንግ (clickjacking)* እንዲከላከልልን አድርገን ልናዋቅረው እንችላለን። ክሮስ-ሳይት ስክሪፕት ሰርጎ ገቦች (ሃከሮች) እና ሌሎች ሰርሳሪዎች አደገኛ ኮዶችን ወደ ድረገጽ ውስጥ ለማስገባት የሚችሉበት የኮምፒውተሮች ደካማ ጎን ነው። ለምሳሌ ያህል *ክሊክጃኪንግ* ከሚከሰትባቸው አጋጣሚዎች አንዱን ብናይ፣ አንድ ተግባር ለመፈጸም አንድ ቁልፍ ስንጫን በቁልፉ ትእዛዝ ውስጥ የተደበቀ ሌላ ኮድ ወይም ስክሪፕት ጥቃት ሊያደርስብን ይችላል።  **ኖስክሪፕት** እስካልተጠቀምን ድረስ ሁለቱም ጥቃቶች ከእይታችን ውጪ ሊያጠቁን ይችላሉ። 

የክሊክጃኪንግ ጥቃት ሲፈጸምብን ወይም ጥቃቱ እየተካሔድ ሳለ ከታች በስእሉ የሚታየውን የመሰለ መስኮት ይከፈታል፤

![](/sbox/screen/firefox-en/41.png)

*ስዕል 5፤ የክሊክጃኪንግ ምሳሌ / UI Redressing Attempt window* 


የክሊክጃኪንግን ጥቃት ለመከላከል በዊንዶው ላይ የሚስተዋሉትን መመሪያዎች መከተል ያስፈጋል። በመቀጠል ይህንን  ![](/sbox/screen/firefox-en/15.png) ማዘዣ **መንካት**።





---

lang: th
community: guide
type: tactics
legacy: True
child: False
weight: 011
title: 11. How to use smartphones as securely as possible

---

ใน [***บทที่ 10: ใช้มือถืออย่างไรให้ปลอดภัยที่สุดเท่าที่เป็นไปได้***](/th/chapter-10) เราได้อธิบายถึงความท้าทายต่อระบบความปลอดภัยในการใช้โทรศัพท์มือถือแบบพื้นฐานไปแล้ว ซึ่งรวมทั้งประเด็นที่เกี่ยวกับบริการการสื่อสารด้วยเสียงและข้อความ (SMS/MMS) ในเบื้องต้นโทรศัพท์มือถือเหล่านั้นจะใช้เครือข่ายมือถือส่งสัญญาณโทรศัพท์และถ่านโอนข้อมูล (หากไม่เฉพาะเจาะจง)

ความก้าวหน้าทางเทคโนโลยีในปัจจุบันทำให้โทรศัพท์มือถือสามารถให้บริการและมีคุณสมบัติที่คล้ายกับคอมพิวเตอร์ตั้งโต๊ะหรือคอมพิวเตอร์พกพา สมาร์ตโฟนเหล่านี้เพิ่มช่องทางการติดต่อสื่อสารใหม่ การรับและเผยแพร่สื่อต่างๆ จากคุณสมบัติใหม่เหล่านี้ทำให้สมาร์ตโฟนไม่ใช่เพียงแค่การใช้งานบนเครือข่ายโทรศัพท์มือถือเท่านั้น แต่ยังเชื่อมต่ออินเทอร์เน็ตด้วยสัญญาณไวไฟ (เหมือนกับคอมพิวเตอร์แบบพกพาในร้านอินเทอร์เน็ต) หรือการรับส่งข้อมูลผ่านผู้ให้บริการโทรศัพท์

ดังนั้น แน่นอนว่าในขณะที่คุณใช้สมาร์ตโฟนโทรศัพท์ได้ แต่จะดีกว่าถ้าคุณมองสมาร์ตโฟนว่าเป็นอุปกรณ์คอมพิวเตอร์ขนาดเล็ก ซึ่งหมายความว่าอุปกรณ์ต่างๆ ที่อยู่ในชุดเครื่องมือนี้เกี่ยวข้องกับสมาร์ตโฟนของคุณแบบเดียวกับที่เกี่ยวข้องกับคอมพิวเตอร์ของคุณ

ปกติแล้วสมาร์ตโฟนรองรับการทำงานได้หลากหลายรูปแบบ ไม่ว่าจะเป็นการท่องเว็บไซต์ การรับส่งอีเมล การส่งเสียงหรือข้อความแบบทันทีผ่านระบบอินเทอร์เน็ต การบันทึก เก็บ และส่งเสียง วิดีโอ และรูปภาพ การใช้งานเครือข่ายสังคม การใช้เล่นเกมส์แบบผู้เล่นหลายคนในคราวเดียวกัน การทำธุรกรรมทางธนาคาร และกิจกรรมอื่นๆ อีกมากมาย อย่างไรก็ตาม เครื่องมือและคุณสมบัติต่างๆ เหล่านั้นก็นำมาซึ่งประเด็นเรื่องความปลอดภัยใหม่ๆ และทำให้ความเสี่ยงเพิ่มขึ้นด้วยเช่นกัน 

ตัวอย่างเช่น สมาร์ตโฟนบางรุ่นมี[*ระบบระบุตำแหน่งทางภูมิศาสตร์(GPS)*](/th/Glossary#GPS) มาอยู่แล้วในตัว ซึ่งหมายความว่าสมาร์ตโฟนเหล่านี้สามารถระบุตำแหน่งที่แน่นอนของคุณแก่ผู้ให้บริการโทรศัพท์โดยปริยาย และบอกตำแหน่งของคุณให้กับแอปพลิเคชันต่างๆ ที่คุณใช้ในโทรศัพท์ (เช่น แอปพลิเคชันเครือข่ายสังคม แผนที่ เบราว์เซอร์เข้าชมเว็บไซต์ และแอปพลิเคชันอื่นๆ) อย่างที่ได้กล่าวมาแล้ว โทรศัพท์มือถือได้ส่งสัญญาณข้อมูลเกี่ยวกับตำแหน่งของคุณไปให้ผู้ดำเนินการเครือข่ายโทรศัพท์มือถือ (เพราะว่ามันเป็นระบบการทำงานโดยปกติของโทรศัพท์มือถืออยู่แล้ว) อย่างไรก็ตาม คุณสมบัติการทำงาน GPS ที่เสริมเข้ามานี้ไม่เพียงแค่จะเพิ่มความสามารถในการระบุตำแหน่งของคุณได้อย่างแม่นยำเท่านั้น มันยังได้เพิ่มแหล่งที่ข้อมูลเกี่ยวกับตำแหน่งของคุณที่อาจถูกเผยแพร่ต่ออีกด้วย 

การทบทวนความเสี่ยงทั้งหมดของโทรศัพท์มือถือที่อธิบายไว้ใน[***บทที่ 10***](/th/chapter-10) คุ้มค่ามาก เพราะทั้งหมดเกี่ยวข้องกับการใช้สมาร์ตโฟนด้วย บทที่ 10 ครอบคลุมประเด็น การแอบฟัง การดักรับข้อความ SMS หรือ โทรศัพท์ ประเด็นที่เกี่ยวกับซิมการ์ด และแนวปฏิบัติที่ดีในการใช้โทรศัพท์มือถือไว้

ในบทนี้ เราจะพิจารณาถึงความท้าทายด้านความปลอดภัยที่เพิ่มขึ้นในกรณีของสมาร์ตโฟน

### กระเป๋าถือ กระเป๋าสตางค์ สมาร์ตโฟน ###

เรามีความเข้าใจโดยสัญชาตญาณถึงความสำคัญในการเก็บรักษากระเป๋าถือหรือกระเป๋าสตางค์ให้ปลอดภัยอยู่แล้ว เพราะว่ามีข้อมูลอ่อนไหวจำนวนมากมายที่เก็บไว้ในกระเป๋าเหล่านั้น และการทำกระเป๋าหายจะทำให้ความเป็นส่วนตัวและความปลอดภัยเราลดลง แต่ผู้คนตระหนักถึงจำนวนข้อมูลส่วนตัวที่เก็บอยู่ในสมาร์ตโฟนน้อยกว่า และมองว่าการทำโทรศัพท์หายเป็นเพียงเรื่องน่ารำคาญมากกว่าความเสี่ยงภัย เมื่อคุณคิดว่าสมาร์ตโฟนเป็นอุปกรณ์คอมพิวเตอร์ประเภทหนึ่งซึ่งเชื่อมต่อกับเครือข่าย และถูกพกพาไปที่ต่างๆ ตลอดเวลาแล้ว ซึ่งนี่แสดงให้เห็นถึงความแตกต่างที่สำคัญระหว่างผู้ถือข้อมูลที่แยกจากกันและเก็บอยู่เฉยๆโดยไม่เปิดเผย (passive information) (เช่นในกรณีของกระเป๋าสตางค์) กับข้อมูลที่เปิดเผยและมีปฏิสัมพันธ์ (active information) เช่น สมาร์ตโฟน

แบบฝึกหัดง่ายๆ นี้ช่วยให้คุณเห็นภาพ:

เอาของทุกอย่างในกระเป๋าสตางค์หรือกระเป๋าถือของคุณออกมา พิจารณาของที่มีความอ่อนไหว โดยทั่วไปคุณจะพบ: 
- รูปของคนรัก (ประมาณ 5 รูป) 
- บัตรที่ใช้ระบุตัวตน (ใบขับขี่  บัตรสมาชิก บัตรประกันสังคม) 
- บัตรประกันและข้อมูลสุขภาพ (ประมาณ 2 ใบ) 
- เงิน (ธนบัตรประมาณ 5 ใบ) 
- บัตรเครดิต/เดบิต (ประมาณ 3 ใบ)

ตอนนี้สำรวจข้อมูลที่อยู่ในสมาร์ตโฟนของคุณ ปกติแล้วผู้ใช้สมาร์ตโฟนจะพบว่ามีปริมาณของมากกว่าข้าวของในกระเป๋าสตางค์มาก หลายกรณีมีคุณค่ามากกว่าด้วย:

- รูปของคนรัก (ประมาณ 100 รูป)
- แอปพลิเคชันอีเมลและรหัสผ่าน
- อีเมล (ประมาณ 500 อีเมล)
- คลิปวิดีโอ (ประมาณ 50 คลิป)
- แอปพลิเคชันเครือข่ายสังคมและรหัสผ่าน
- แอปพลิเคชันธนาคาร (และเข้าถึงบัญชีธนาคารเหล่านั้นได้)
- เอกสารข้อมูลอ่อนไหว
- บันทึการสื่อสารที่เป็นเรื่องอ่อนไหว 
- การเชื่อมต่อแบบสดๆ ไปยังข้อมูลอ่อนไหวของคุณ

ยิ่งคุณใช้สมาร์ตโฟนมากเท่าใด คุณก็ยิ่งต้องระวังความเสี่ยงที่มากับการใช้งานและให้ใช้มาตรการระวังล่วงหน้าที่เหมาะสม สมาร์ตโฟนเป็นเครื่องขยายและเผยแพร่ข้อมูลส่วนตัวของคุณที่ทรงพลัง สมาร์ตโฟนถูกออกแบบให้มีความสามารถด้านการเชื่อมต่อให้มากที่สุดเท่าที่เป็นไปได้และเชื่อมต่อไปยังบริการเครือข่ายสังคมโดยปริยาย เนื่องจากข้อมูลส่วนตัวของคุณมีมูลค่าสำหรับรวบรวม ค้นหา และขายต่อได้

ใน [***บทที่ 5: กู้คืนข้อมูล***](/th/chapter-5) เราได้อธิบายถึงความสำคัญของการสำรองข้อมูล ซึ่งใช้กับกรณีของสมาร์ตโฟนด้วย การทำโทรศัพท์หายอาจเป็นหายนะของคุณ หากคุณไม่ได้สำรองข้อมูลที่สำคัญที่สุดของคุณไว้ (เช่น หมายเลขติดต่อคนอื่นของคุณ) ในที่ปลอดภัย นอกจากการสำรองข้อมูลแล้ว คุณต้องมั่นใจว่ารู้วิธีกู้ข้อมูลเหล่านั้นคืนมา ให้เก็บเอกสารขั้นตอนที่คุณต้องทำไว้ในรูปแบบกระดาษเพื่อให้กู้ข้อมูลคืนได้เร็วในกรณีฉุกเฉิน

ในบทนี้ เราจะเริ่มด้วยการแนะนำพื้นฐานของสมาร์ตโฟน – คำอธิบายเกี่ยวกับระบบ และขั้นตอนการตั้งค่าพื้นฐานในการรักษาความปลอดภัยให้กับข้อมูลและการสื่อสารของคุณ ส่วนที่เหลือในบทนี้จะครอบคลุมเรื่องความระมัดระวังเป็นพิเศษเกี่ยวกับการใช้สมาร์ตโฟนโดยทั่วไป และหัวข้อต่อจากนั้นจะครอบคลุมเรื่องดังต่อไปนี้:


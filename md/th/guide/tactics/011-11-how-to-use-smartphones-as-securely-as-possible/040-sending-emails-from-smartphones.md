

---

lang: th
community: guide
type: tactics
legacy: True
child: True
weight: 4
depth: 3
title: Sending Emails from Smartphones

---

ในหัวข้อนี้เราจะอธิบายโดยสรุปถึงการใช้อีเมลในสมาร์ตโฟน เราอยากให้คุณอ้างอิงหัวข้อ[***การสร้างความปลอดภัยให้กับอีเมล***](/th/chapter_7_1)และ [***ข้อแนะนำในการรับมือกับอีเมลที่ต้องสงสัยว่าเป็นการสอดแนม***](/th/chapter_7_2) ใน [***บทที่ 7: รักษาความเป็นส่วนตัวในการสื่อสารบนอินเทอร์เน็ต***](/th/chapter-7)ซึ่งเราได้อธิบายถึงความปลอดภัยพื้นฐานในการใช้อีเมลไว้

ประการแรก พิจารณาดูว่าคุณจำเป็นต้องเข้าถึงอีเมลของคุณผ่านสมาร์ตโฟนจริงๆ หรือไม่ โดยปกติแล้วการรักษาความปลอดภัยให้กับคอมพิวเตอร์และข้อมูลที่อยู่ในนั้นจะง่ายกว่าทำในอุปกรณ์มือถืออย่างสมาร์ตโฟน สมาร์ตโฟนเปราะบางต่อการขโมย การเฝ้าจับตาดู และการบุกรุก 

ถ้ามันสำคัญอย่างยิ่งที่คุณต้องเข้าถึงอีเมลผ่านสมาร์ตโฟน มีบางขั้นตอนที่คุณลดความเสี่ยงให้น้อยลงได้ 

- อย่าใช้สมาร์ตโฟนเป็นช่องทางหลักในการเข้าถึงอีเมล ไม่แนะนำให้คุณดาวน์โหลด (และลบ) อีเมลจากเซิร์ฟเวอร์อีเมลและเก็บอีเมลเหล่านั้นไว้ในสมาร์ตโฟน คุณอาจตั้งแอปพลิเคชั่นอีเมลให้ใช้งานได้เฉพาะสำเนาของอีเมล

- ถ้าคุณเข้ารหัสอีเมลกับผู้ติดต่อบางคน ลองพิจารณาติดตั้งโปรแกรมเข้ารหัสนั้นบนสมาร์ตโฟนของคุณด้วย ข้อดีเพิ่มเติมของการทำเช่นนี้คือ อีเมลที่ถูกเข้ารหัสไว้ยังคงเป็นความลับต่อไปแม้โทรศัพท์ของคุณจะตกไปอยู่ในมือของคนอื่น

การเก็บกุญแจส่วนตัวในการไขรหัสไว้บนอุปกรณ์มือถือเป็นเรื่องที่เสี่ยง แต่ข้อดีของการส่งและเก็บอีเมลที่เข้ารหัสอย่างปลอดภัยไว้ในมือถืออาจมีน้ำหนักมากกว่าความเสี่ยงเหล่านั้น ลองพิจารณาการสร้างคู่กุญแจการไขรหัสสำหรับใช้ในอุปกรณ์มือถือเท่านั้น (โดยใช้[**APG**](/th/APG_main))เพื่อใช้กับสมาร์ตโฟนของคุณ คุณจะได้ไม่ต้องทำสำเนากุญแจส่วนตัวในการไขรหัสจากคอมพิวเตอร์ของคุณมาลงในอุปกรณ์มือถือ มีข้อสังเกตว่าการที่จะทำเช่นนี้ คุณต้องขอให้คุณที่คุณติดต่อสื่อสารด้วยเข้ารหัสอีเมลโดยใช้กุญแจไขรหัสที่ใช้กับอุปกรณ์มือถือเท่านั้นของคุณด้วย 

<div class=getstarted markdown=1>
ภาคปฏิบัติ: เริ่มต้นกับคู่มือแนะนำ[*K9 และ APG*](/th/K9_APG_main)
</div>




---

lang: th
community: guide
type: tactics
legacy: True
child: True
weight: 1
depth: 3
title: Understanding Internet censorship

---

งานวิจัยที่ดำเนินการโดยหลายองค์กร เช่น[OpenNet Initiative (ONI)](http://opennet.net/)และ[Reporters Without Borders (RSF)](http://www.rsf.org/)
บ่งชี้ว่าหลายประเทศได้คัดกรองเนื้อหาเกี่ยวกับสังคม การเมือง และ “ความมั่นคงของชาติ” โดยแทบจะไม่ค่อยเผยแพร่ข้อมูลว่ามีเว็บไซต์อะไรบ้างที่โดนปิดกั้น โดยธรรมชาติแล้ว ประเทศที่ต้องการควบคุมการเข้าถึงอินเทอร์เน็ตของพลเมืองมักจะใช้ความพยายามเป็นพิเศษในการปิดกั้นพร็อกซี และเว็บไซต์ที่ให้เครื่องมือ หรือแนะนำวิธีการหลีกเลี่ยงการคัดกรองเนื้อหาด้วย 

ถึงแม้ว่าหลักประกันในการเข้าถึงข้อมูลโดยเสรีจะได้มีการรับรองไว้ใน ข้อ 19 แห่งปฏิญญาสากลว่าด้วยสิทธิมนุษยชน แต่จำนวนของประเทศที่ปิดกั้นเนื้อหาบนอินเทอร์เน็ตยังคงเพิ่มขึ้นอย่างมากในระยะเวลาไม่กี่ปีที่ผ่านมา เนื่องจากการคัดกรองเนื้อหาบนอินเทอร์เน็ตได้แพร่กระจายไปทั่วโลก การเข้าถึงเครื่องมือเลี่ยงการคัดกรองเนื้อหาซึ่งได้ถูกสร้างขึ้น นำไปใช้ และเผยแพร่โดยนักกิจกรรม โปรแกรมเมอร์ และอาสาสมัคร 

ก่อนที่จะไปสำรวจวิธีหลบเลี่ยงการปิดกั้นเนื้อหาบนอินเทอร์เน็ต คุณควรทำความเข้าใจการทำงานของการคัดกรองเนื้อหาบนอินเทอร์เน็ตก่อน การดูแผนภาพการเชื่อมต่ออินเทอร์เน็ตแบบง่ายด้านล่างอาจช่วยได้  

### การเชื่อมต่ออินเทอร์เน็ตของคุณ  ###

![](/sites/securitybkp.ngoinabox.org/security/files/img/1-en.png)

ขั้นแรกของการเชื่อมต่ออินเทอร์เน็ตของคุณโดยปกติแล้วจะกระทำผ่าน[*ผู้ให้บริการอินเทอร์เน็ต(ISP)*](/th/glossary#ISP)  ทั้ง ที่บ้าน ที่ทำงาน โรงเรียน ห้องสมุด หรือ อินเทอร์เน็ตคาเฟ่ โดย[*ผู้ให้บริการอินเทอร์เน็ต*](/th/glossary#ISP)จะมอบ [*ที่อยู่ไอพี(IP address)*](/th/glossary#IP_address)ให้กับคอมพิวเตอร์ของคุณ ซึ่งบริการบนอินเทอร์เน็ตต่างสามารถใช้ระบุตัวคุณและส่งข้อมูล เช่น อีเมล และ หน้าเว็บ ได้ตามที่คุณร้องขอ ใครก็ตามที่รู้[*ที่อยู่ไอพี*](/th/glossary#IP_address) ของคุณ จะรู้ว่าคุณอยู่ที่เมืองใด อย่างไรก็ตาม บางองค์กรที่เชื่อมต่อกับอินเทอร์เน็ตอย่างดีในประเทศของคุณอาจใช้ข้อมูลนี้เพื่อค้นหาตำแหน่งที่แน่ชัดของคุณได้


- **ผู้ให้บริการอินเทอร์เน็ตของคุณ** จะรู้ว่าตึกไหนที่คุณอยู่ หรือโทรศัพท์สายไหนที่คุณกำลังใช้ถ้าคุณเข้าถึงอินเทอร์เน็ตผ่านโมเด็ม
- **อินเทอร์เน็ตคาเฟ่ ห้องสมุด หรือบริษัทของคุณ** จะรู้ว่าคอมพิวเตอร์เครื่องไหนที่คุณกำลังใช้ในเวลานั้น และรู้ได้อีกว่าคุณเชื่อมต่อกับสัญญาณไร้สายจุดไหน
- **หน่วยงานรัฐบาล** อาจรู้ข้อมูลรายละเอียดนี้ทั้งหมด เนื่องจากหน่วยงานรัฐมีอิทธิพลเหนือองค์กรที่กล่าวมาข้างบน
	
ณ จุดนี้[*ผู้ให้บริการอินเทอร์เน็ต*](/th/glossary#ISP)ของคุณพึ่งพาโครงข่ายในประเทศเพื่อเชื่อมต่อกับผู้ใช้อินเทอร์เน็ต รวมถึงตัวคุณ เข้ากับโลก ในอีกปลายด้านหนึ่งของการเชื่อมต่อ เว็บไซต์หรือบริการบนอินเทอร์เน็ตที่คุณกำลังเข้าถึงก็ได้ดำเนินการผ่านกระบวนการที่คล้ายคลึงกัน นั่นคือ ได้รับ[*ที่อยู่ไอพี*](/th/glossary#IP_address)ของตัวเอง จาก[*ผู้ให้บริการอินเทอร์เน็ต*](/th/glossary#ISP)ของตนเองในประเทศของตน แม้ในกรณีที่ไม่มีรายละเอียดทางเทคนิคเหล่านี้ แผนภาพพื้นฐานเช่นนี้ อาจช่วยให้คุณพิจารณาเครื่องมือต่างๆ ที่ทำให้คุณหลีกเลี่ยงการคัดกรองเนื้อหาและคงไว้ซึ่งสถานะนิรนามบนอินเทอร์เน็ตได้

### เว็บไซต์ถูกปิดกั้นอย่างไร  ###

เมื่อคุณเข้าไปชมหน้าเว็บไซต์ คุณได้แสดง [*ที่อยู่ไอพี*](/th/glossary#IP_address)ของเว็บไซต์นั้นให้[*ผู้ให้บริการอินเทอร์เน็ต*](/th/glossary#ISP)ของคุณเห็น และร้องขอให้[*ผู้ให้บริการอินเทอร์เน็ต*](/th/glossary#ISP)เชื่อมต่อคุณเข้ากับ[*ผู้ให้บริการอินเทอร์เน็ต*](/th/glossary#ISP)ของเว็บเซิร์ฟเวอร์นั้น ถ้าการเชื่อมต่ออินเทอร์เน็ตของคุณไม่มีการคัดกรองเนื้อหา การทำงานของมันก็จะเป็นดังที่กล่าวไว้ข้างต้น แต่หากคุณอยู่ในประเทศที่มีการเซ็นเซอร์อินเทอร์เน็ต[*ผู้ให้บริการอินเทอร์เน็ต*](/th/glossary#ISP)จะไปดูที่[*บัญชีดำ*](/th/glossary#Blacklist)ของเว็บไซต์ต้องห้ามก่อน แล้วจึงตัดสินใจว่าจะดำเนินการตามคำร้องขอของคุณหรือไม่

ในบางกรณี อาจจะมีองค์กรกลางที่จัดการเรื่องการคัดกรองเนื้อหาแทน[*ผู้ให้บริการอินเทอร์เน็ต*](/th/glossary#ISP) บ่อยครั้งจะมี [*บัญชีดำ*](/th/glossary#Blacklist)ที่มี[*ชื่อโดเมน*](/en/glossary#Domain_names) เช่น www.blogger.com มากกว่า จะเป็น[*ที่อยู่ไอพี*](/th/glossary#IP_address) และในบางประเทศ ซอฟต์แวร์กลั่นกรองเนื้อหาจะจับตาดูการเชื่อมต่อของคุณ มากกว่าจะปิดกั้นอินเทอร์เน็ตแอดเดรสอย่างเฉพาะเจาะจง ซอฟต์แวร์ประเภทนี้จะสแกนคำร้องขอของคุณและเว็บเพจที่จะส่งกลับมาที่คุณ โดยทำมองหาคำสำคัญที่มีความอ่อนไหว แล้วตัดสินใจว่าจะให้คุณดูหรือไม่

ในกรณีที่แย่ไปกว่านั้น เมื่อหน้าเว็บถูกปิดกั้น คุณอาจจะไม่รู้ว่ามันถูกปิดกั้นอยู่ ในขณะที่โปรแกรมคัดกรองเนื้อหาบางอย่างจะแสดงผล “หน้าเว็บถูกปิดกั้น” ซึ่งมีข้อความอธิบายว่าทำไมหน้าเว็บนั้นจึงถูกปิดกั้น แต่ก็อาจจะแสดงผลเป็นข้อความที่ทำให้เข้าใจผิด หรืออาจจะชวนให้เข้าใจว่าไม่พบหน้าเว็บไซต์ที่ต้องการหรือ สะกดผิด 

โดยทั่วไปแล้ว การคิดถึงกรณีที่เลวร้ายที่สุดในการเซ็นเซอร์อินเทอร์เน็ตง่ายที่สุด ดีกว่าการพยายามค้นหาจุดอ่อนหรือจุดแข็งของเทคโนโลยีคัดกรองเนื้อหาอินเทอร์เน็ตที่ใช้ในประเทศ กล่าวอีกในนัยหนึ่ง คุณควรตั้งสมมติฐานว่า

- การจราจรอินเทอร์เน็ตของคุณถูกจับตาดูอยู่เพื่อค้นหาคำสำคัญ 
- การคัดกรองเนื้อหาโดยตรงในระดับ[*ผู้ให้บริการอินเทอร์เน็ต*](/th/glossary#ISP)
- เว็บไซต์ที่ถูกปิดกั้นอยู่ใน[*บัญชีดำ*](/th/glossary#Blacklist) ซึ่งอยู่ทั้ง[*ที่อยู่ไอพี*](/th/glossary#IP_address) และ[*ชื่อโดเมน*](/th/glossary#Domain_name)
- คุณอาจได้รับเหตุผลที่ไม่ชัดเจน หรือเหตุผลที่ไม่ถูกต้องอธิบายว่าทำไมเว็บไซต์ที่ถูกปิดกั้นโหลดไม่ขึ้น 
	
เพราะว่าเครื่องมือในการหลีกเลี่ยงที่มีประสิทธิภาพส่วนใหญ่ใช้ได้โดยไม่ต้องสนใจว่าวิธีคัดกรองเนื้อหา และคงไม่มีอะไรเสียหาย หากจะตั้งสมมติฐานในแง่ร้ายไว้ก่อน 

<div class="background" markdown="1">
แมนซัวร์: ถ้าเช่นนั้น วันหนึ่งพี่พบว่า เข้าบล็อกของตัวเองไม่ได้ แต่เพื่อนที่อยู่ในประเทศอื่นยังคงเข้าถึงได้ตามปกติ แบบนี้หมายความว่ารัฐบาลปิดกั้นใช่ไหม

แม็กดา: ก็ไม่จำเป็นเสมอไป อาจมีปัญหาบางอย่างที่กระทบกับคนที่พยายามเข้าถึงเว็บไซต์นั้นจากที่นี่ หรืออาจมีปัญหากับคอมพิวเตอร์ของพี่ที่แสดงเว็บเพจเฉพาะบางประเภทเท่านั้นก็ได้ แต่พี่ก็มาถูกทางแล้ว ลองเข้าไปดูบล็อกของพี่ได้ด้วยตัวเองโดยอาศัยเครื่องมือหลีกเลี่ยงทั้งหลาย เครื่องมือส่วนใหญ่เหล่านี้พึ่งพาเซิร์ฟเวอร์พร็อกซีภายนอก ซึ่งคล้ายกับการที่พี่ขอให้เพื่อนที่อยู่ในประเทศอื่นลองทดสอบเว็บไซต์นั้นแทน  เพียงแต่ว่าวิธีนี้ พี่ได้ทดสอบด้วยตัวเอง 
</div>



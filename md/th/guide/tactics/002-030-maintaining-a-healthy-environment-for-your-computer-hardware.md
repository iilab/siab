

---

lang: th
community: guide
type: tactics
legacy: True
child: True
weight: 3
depth: 3
title: Maintaining a healthy environment for your computer hardware

---

เช่นเดียวกับอุปกรณ์อิเล็กทรอนิกส์อื่นๆ คอมพิวเตอร์นั้นค่อนข้างอ่อนไหว คอมพิวเตอร์ไม่สามารถทำงานได้ดีในสภาวะที่กระแสไฟฟ้าไม่สม่ำเสมอ อุณหภูมิสูงหรือต่ำเกินไป มีฝุ่นมาก ชื้น หรือถูกบีบ มีหลายสิ่งที่คุณทำเพื่อปกป้องคอมพิวเตอร์และอุปกรณ์เครือข่ายจากภัยคุกคามเหล่านี้ได้

- ปัญหาเกี่ยวกับกระแสไฟฟ้าเช่น ไฟเกิน ไฟดับ ไฟตก สามารถเป็นสาเหตุของความเสียหายทางกายภาพให้กับคอมพิวเตอร์ได้ สิ่งไม่ปกติเหล่านี้สามารถ “พัง” ฮาร์ดไดรฟ์ของคุณได้ สร้างความเสียหายให้กับข้อมูลที่เก็บอยู่ภายใน หรือสร้างความเสียหายทางกายภาพให้กับส่วนประกอบอิเล็กทรอนิกส์ในคอมพิวเตอร์ของคุณได้

- ถ้าคุณมีเงินเพียงพอ คุณอาจจะติดตั้งเครื่องสำรองไฟฟ้าและปรับแรงดันไฟฟ้าอัตโนมัติ(Uninterruptible Power Supplies) หรือ[*UPS*](/th/glossary#UPS) ให้กับคอมพิวเตอร์เครื่องที่สำคัญ ในสำนักงานของคุณ [*UPS*](/th/glossary#UPS) จะช่วยให้การจ่ายไฟนั้นเป็นไปอย่างสม่ำเสมอและเป็นตัวจ่ายไฟชั่วคราวในกรณีที่เกิดไฟฟ้าดับ

- แม้ในกรณีที่คุณเห็นว่า [*UPS*](/th/glossary#UPS) ไม่เหมาะสมหรือมีราคาแพงเกินไป คุณยังคงสามารถที่จะติดตั้ง เครื่องกรองกำลังไฟฟ้า หรือ เครื่องป้องกันไฟฟ้าเกิน ซึ่งอุปกรณ์อย่างใดอย่างหนึ่งในสองอย่างนี้จะช่วยปกป้องคุณจากไฟเกิน

- ให้ลองทดสอบวงจรไฟฟ้าของคุณก่อนที่จะต่ออุปกรณ์สำคัญเข้ากับวงจรนั้น พยายามใช้เต้าเสียบปลั๊กไฟแบบที่มีสามรู ซึ่งหนึ่งในสามรูนั้นจะทำหน้าที่เป็น “สายดิน” หรือ “สายต่อลงพื้นดิน” และถ้าเป็นไปได้ คุณควรใช้เวลาหนึ่งถึงสองวันในการตรวจดูว่าระบบไฟฟ้าในสำนักงานใหม่ของคุณทำงานในการจ่ายไฟให้กับอุปกรณ์ไฟฟ้าที่ราคาไม่แพงเช่น โคมไฟ และพัดลมอย่างไร ก่อนที่จะนำคอมพิวเตอร์ของคุณไปเสี่ยง

- เพื่อป้องกันอุบัติเหตุโดยทั่วไป ให้หลีกเลี่ยงการวางฮาร์ดแวร์ที่สำคัญในทางเดิน พื้นที่ต้อนรับ หรือที่ตั้งที่เข้าถึงได้ง่าย ควรจะวางอุปกรณ์พวก UPS เครื่องกรองกำลังไฟฟ้า เครื่องป้องกันไฟฟ้าเกิน รางปลั๊กไฟ หรือ สายพ่วงปลั๊กไฟ โดยเฉพาะที่ติดอยู่กับเซิร์ฟเวอร์ หรืออุปกรณ์เครือข่าย อยู่ในตำแหน่งที่จะไม่ถูกปิดสวิตช์การทำงานโดยการพลาดไปเหยียบ
	
- ถ้าคุณสามารถหาซื้อสายไฟคอมพิวเตอร์ รางปลั๊กไฟ หรือ สายพ่วงปลั๊กไฟที่มีคุณภาพสูง คุณควรหาซื้ออุปกรณ์เหล่านี้เพียงพอที่จะใช้งานทั่วทั้งสำนักงาน และซื้อสำรองไว้สักสองสามชุด รางปลั๊กไฟที่หล่นจากเต้าเสียบปลั๊กไฟที่กำแพง ไม่สามารถที่จะเสียบปลั๊กได้อย่างมั่นคง หรือมีประกายไฟเป็นประจำนั้นสร้างปัญหามากกว่าแค่สร้างความรำคาญ รางปลั๊กไฟลักษณะนี้สามารถก่อความเสียหายให้กับความปลอดภัยทางกายภาพของคอมพิวเตอร์เครื่องที่เสียบปลั๊กไว้กับมัน นอกจากนี้มันอาจทำให้ผู้ใช้คอมพิเตอร์ที่รู้สึกรำคาญใช้เทปกาวพันสายไฟคอมพิวเตอร์เพื่อให้สายไฟที่เสียบกับรางไฟฟ้าที่มีประกายไฟแน่นขึ้น ซึ่งกรณีเช่นนี้ก่อให้เกิดอัคคีภัยได้
	
- ถ้าคุณเก็บเครื่องคอมพิวเตอร์เครื่องใดไว้ในตู้ ต้องแน่ใจว่าในตู้นั้นมีการระบายอากาศเพียงพอ ไม่เช่นนั้นเครื่องคอมพิวเตอร์คุณจะร้อนเกินไป

- อุปกรณ์คอมพิวเตอร์ไม่ควรที่จะตั้งไว้ใกล้กับเครื่องนำความร้อน ช่องระบายอากาศร้อน ของเครื่องปรับอากาศ หรือท่อระบายอากาศอื่นๆ


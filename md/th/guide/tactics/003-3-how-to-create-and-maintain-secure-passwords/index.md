

---

lang: th
community: guide
type: tactics
legacy: True
child: False
weight: 003
title: 3. How to create and maintain secure passwords

---

บริการด้านความปลอดภัยจำนวนมากใช้เทคโนโลยีดิจิทัลเพื่อทำให้เรารู้สึกวางใจในการทำธุระสำคัญ ซึ่งมีตั้งแต่ระบบที่ต้องให้เราการลงชื่อเข้า (sign in) เข้าในคอมพิวเตอร์ของเราและการส่งอีเมลไปจนถึง[*การเข้ารหัส (encrypt)*](/th/glossary#Encryption) เพื่อซ่อนข้อมูลที่อ่อนไหว สิ่งเหล่านี้ทำให้เราต้องจดจำรหัสผ่านให้ได้ คำที่เป็นความลับ วลี หรือประโยคที่เป็นคำพูดลอยๆ มักจะทำหน้าที่เป็นด่านแรก และในบางครั้งอาจเป็นด่านเดียวระหว่างข้อมูลของคุณกับบุคคลอื่นที่อาจอยากอ่าน ทำสำเนา แก้ไข หรือทำลายข้อมูลของคุณโดยคุณไม่ได้อนุญาต มีหลายวิธีที่คนจะรู้รหัสผ่านของคุณได้ แต่คุณกันคนเหล่านั้นออกไปได้โดยการใช้กลเม็ดเฉพาะสองสามประการ และใช้[*เครื่องมือเก็บรหัสผ่านอย่างปลอดภัย*](/th/glossary#Secure_password_database) เช่น [*คีพาส (KeePass)*](/th/glossary#KeePass)

### สถานการณ์ภูมิหลัง ### 
<div class="background" markdown="1">
แมนซัวร์และแม็กดา เป็นพี่น้องกันในประเทศที่พูดภาษาอาหรับ ซึ่งทั้งคู่ได้สร้างบล็อก (blog) โดยไม่เปิดเผยชื่อเพื่อรายงานสถานการณ์การละเมิดสิทธิมนุษยชนและรณรงค์ให้มีการเปลี่ยนแปลงทางการเมือง แม็กดาพยายามที่จะล็อกอินเข้าถึงบัญชีอีเมลส่วนตัวของเธอแต่กลับพบว่ารหัสผ่านของเธอถูกเปลี่ยน หลังจากที่เธอพยายามตั้งรหัสผ่านใหม่ เธอสามารถล็อกอินเข้าได้ แต่เมื่อเธอเปิดดูในกล่องจดหมาย เธอสังเกตเห็นว่ามีหลายข้อความ ที่มีเครื่องหมายว่ามีคนเปิดอ่านแล้ว เธอสงสัยว่าอาจมีผู้บุกรุกที่มีแรงจูงใจทางการเมืองรู้หรือเดารหัสผ่านของเธอซึ่งเธอได้ใช้รหัสผ่านเดียวกันนี้กับบัญชีอีกหลายเว็บไซต์ เธอได้มาพบแมนซัวร์ซึ่งมีประสบการณ์ทางคอมพิวเตอร์น้อยกว่าเธอ เพื่ออธิบายสถานการณ์ที่เกิดขึ้นและแสดงความกังวลที่เธอมีให้แมนซัวร์ฟัง
</div>

### สิ่งที่คุณจะได้เรียนรู้จากบทนี้ ###
- องค์ประกอบของรหัสผ่านที่ปลอดภัย
- เคล็ดลับบางประการในการจำรหัสผ่านที่ยาวและซับซ้อน
- วิธีการใช้[*คีพาส (KeePass)*](/en/glossary#KeePass) [*เครื่องมือเก็บรหัสผ่านอย่างปลอดภัย*](/th/glossary#Secure_password_database) ที่จะจำรหัสผ่านให้คุณ



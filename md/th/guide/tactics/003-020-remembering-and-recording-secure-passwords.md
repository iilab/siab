

---

lang: th
community: guide
type: tactics
legacy: True
child: True
weight: 2
depth: 3
title: Remembering and recording secure passwords

---

เมื่อลองมองรายการคำแนะนำต่างๆ ด้านบน คุณอาจสงสัยว่าเป็นไปได้อย่างไรที่ใครคนหนึ่งที่ไม่มีความสามารถในการจดจำจะจำรหัสผ่านที่ยาว ซับซ้อนและไร้ความหมายขนาดนั้นโดยไม่ต้องมีการเขียนรหัสผ่านเหล่านั้นลงไป สิ่งสำคัญที่ต้องใช้รหัสผ่านชุดที่แตกต่างกันออกไป สำหรับบัญชีต่างๆ ยิ่งทำให้การจดจำเป็นเรื่องที่ยากลำบากเข้าไปอีก อย่างไรก็ตามมีข้อเคล็ดลับสองสามประการที่อาจช่วยให้คุณสามารถสร้างรหัสผ่านซึ่งง่ายต่อการจดจำแต่ยากมากสำหรับผู้อื่นในการที่จะเดาให้ถูก แม้กระทั่งบุคคลนั้นจะเป็นคนที่ฉลาดและใช้ซอฟท์แวร์ ”ถอดรหัสผ่าน” ที่ก้าวหน้ามาก นอกจากนี้คุณยังมีทางเลือกที่จะบันทึกรหัสผ่านของคุณโดยใช้เครื่องมืออย่างเช่น[*คีพาส (KeePass)*](/th/glossary#KeePass)ซึ่งถูกสร้างขึ้นไว้เพื่อการนี้โดยเฉพาะ

### การจดจำรหัสผ่านอย่างปลอดภัย ###

เป็นเรื่องที่สำคัญมากที่คุณต้องใช้ตัวอักษรประเภทต่างๆ เพื่อเลือกสร้างรหัสผ่าน ซึ่งทำได้โดยหลายวิธีด้วยกัน

- การใช้ตัวอักษรภาษาอังกฤษตัวใหญ่(capitalization) ให้หลากหลาย เช่น 'My naME is Not MR. MarSter'
- การสลับกันใช้ตัวเลขและตัวอักษร เช่น 'a11 w0Rk 4nD N0 p14Y'
- การใส่สัญลักษณ์บางอย่างรวมเข้าไว้ เช่น 'c@t(heR1nthery3'
- การใช้ภาษาหลายๆภาษาปนกัน เช่น 'Let Them Eat 1e gateaU au ch()colaT'

วิธีอย่างหนึ่งอย่างใดเหล่านี้จะช่วยให้คุณเพิ่มความซับซ้อนให้กับรหัสผ่านที่ดูเหมือนธรรมดาๆ ได้ ซึ่งอาจจะช่วยให้คุณเลือกรหัสผ่านที่มีความปลอดภัยโดยไม่จำเป็นต้องล้มเลิกความคิดที่จะจดจำรหัสผ่านนั้นไปทั้งหมด แม้ว่าการใช้เครื่องหมายทดแทนธรรมดาๆ (เช่น การใช้เลขศู<นย์แทนอักษร “o” หรือการใช้เครื่องหมาย “@” แทนที่อักษร “a”) ได้ถูกนำไปใส่ไว้ในเครื่องมือการถอดรหัสนานมาแล้ว แต่พวกเครื่องหมายทดแทนเหล่านี้ก็ยังเป็นความคิดที่ดีอยู่ เครื่องหมายเหล่านี้ยืดเวลาทำให้เครื่องมือถอดรหัสรู้รหัสผ่านได้ช้าลงไปอีกและในสถานการณ์ปกติที่ไม่มีเครื่องมือถอดรหัสใช้กัน มันช่วยป้องกันการเดาสุ่มรหัสผ่านที่ถูกต้องโดยบังเอิญได้อีกด้วย

รหัสผ่านยังสามารถที่จะใช้ประโยชน์จาก[*เทคนิคช่วยจำ*](/th/glossary#Mnemonic_device) แบบดั้งเดิม เช่นการใช้คำย่อ ซึ่งการทำเช่นนี้จะเปลี่ยนวลียาวๆ ให้กลายเป็นคำที่ซับซ้อนและดูเหมือนเป็นการสุ่มขึ้นมา

- 'To be or not to be? That is the question' จะกลายเป็น '2Bon2B?TitQ'
- 'We hold these truths to be self-evident: that all men are created equal' กลายเป็น 'WhtT2bs-e:taMac='
- 'Are you happy today?' กลายเป็น 'rU:-)2d@y?'

เคล็ดลับเหล่านี้เป็นแค่ตัวอย่างที่จะช่วยให้คุณสามารถคิดวิธีการของคุณเองในการเข้ารหัสคำและวลีต่างๆ เพื่อที่จะทำให้รหัสผ่านของคุณมีความซับซ้อนและสามารถจดจำได้ในเวลาเดียวกัน

เพิ่มความพยายามอีกเพียงเล็กน้อยจะทำให้รหัสผ่านยิ่งมีความซับซ้อนและไปได้ไกลยิ่งขึ้น การเพิ่มความยาวให้กับรหัสผ่านด้วยวิธีการเพียงแค่เพิ่มตัวอักษรสองสามตัว หรือโดยเพิ่มตัวเลข หรืออักษรพิเศษเข้าไป ยิ่งที่ให้การถอดรหัสเป็นไปได้ยากยิ่งขึ้น เพื่อที่จะสาธิตให้เห็น ตารางด้านล่างแสดงให้เห็นถึงระยะเวลาที่นักเจาะระบบจะสามารถถอดรายการรหัสที่มีความซับซ้อนที่เพิ่มขึ้นเรื่อยๆ โดยวิธีการลองถอดรหัสที่สร้างจากการรวมคำอันหนึ่งต่อจากอีกอันหนึ่ง

<table border="1">
<tbody>
<tr>
<th>ตัวอย่างรหัสผ่าน</th>
<th>เวลาที่ใช้ในการถอดรหัสด้วยคอมพิวเตอร์ธรรมดา</th>
<th>เวลาที่ใช้ในการถอดรหัสด้วยคอมพิวเตอร์ที่เร็วมาก</th>
</tr>
<tr>
<td>bananas</td>
<td>น้อยกว่า 1 วัน</td>
<td>น้อยกว่า 1 วัน</td>
</tr>
<tr>
<td>bananalemonade</td>
<td>2 วัน</td>
<td>น้อยกว่า 1 วัน</td>
</tr>
<tr>
<td>BananaLemonade</td>
<td>3 เดือน หรือ 14 วัน</td>
<td>น้อยกว่า 1 วัน</td>
</tr>
<tr>
<td>B4n4n4L3m0n4d3</td>
<td>3 ศตวรรษ หรือ 4 ทศวรรษ</td>
<td>1 เดือน หรือ 26 วัน</td>
</tr>
<tr>
<td>We Have No Bananas</td>
<td>19151466 ศตวรรษ</td>
<td>3990 ศตวรรษ
</td>
</tr>
<tr>
<td>W3 H4v3 N0 B4n4n45</td>
<td>20210213722742 ศตวรรษ</td>
<td>4210461192 ศตวรรษ</td>
</tr>
</tbody>
</table>

แน่นอนว่า เวลาที่อาจใช้ในการถอดรหัสผ่านที่แสดงไว้ด้านบนนั้นอาจแตกต่างกันอย่างมาก ทั้งนี้ขึ้นอยู่กับลักษณะของการโจมตีและทรัพยากรที่ผู้โจมตีมี ยิ่งไปกว่านั้น มีการนำวิธีการใหม่ๆ ในการถอดรหัสมาใช้อยู่เสมอ ตารางได้สาธิตให้เห็นว่าการปรับเปลี่ยนอักษรให้มีความหลากหลาย หรือการใช้คำสองคำ หรือการใช้วลีสั้นๆ จะทำให้การถอดรหัสผ่านเป็นไปได้ยากมากยิ่งขึ้น

ตารางด้านบนอ้างอิงจากการคำนวณของ[พาสฟอล์ท (Passfault)](https://passfault.appspot.com/password_strength.html) ซึ่งเป็นหนึ่งในหลายๆ เว็บไซต์ที่ให้คุณสามารถลองทดสอบความแข็งแรงของรหัสผ่านของคุณ อย่างไรก็ตามแม้ว่าเว็บไซต์นี้จะเป็นเว็บไซต์ที่ดีในการสาธิตประสิทธิภาพของรหัสผ่านชนิดต่างๆ แต่คุณควรหลีกเลี่ยงที่จะพิมพ์รหัสผ่านจริงๆของคุณลงในเว็บไซต์นี้

###การบันทึกรหัสผ่านอย่างปลอดภัย ###

ในขณะที่ความคิดสร้างสรรค์เพียงเล็กน้อยทำให้คุณจดจำรหัสผ่านทั้งหมดของคุณได้ แต่ความจำเป็นที่จะต้องเปลี่ยนรหัสผ่านเหล่านั้นเป็นระยะๆ อาจทำให้ความคิดสร้างสรรค์ที่คุณมีหมดไปอย่างรวดเร็ว ยังมีทางเลือกอื่นซึ่งทำให้คุณสามารถสุ่มสร้างรหัสผ่านที่ปลอดภัยสำหรับบัญชีส่วนใหญ่ของคุณ และทำให้คุณไม่จำต้องจดจำรหัสผ่านเหล่านั้นทั้งหมด คุณสามารถที่จะบันทึกรหัสผ่านเหล่านั้นลงใน[*ฐานข้อมูลรหัสผ่านที่ปลอดภัย*](/th/glossary#Secure_password_database)ซึ่งสามารถเคลื่อนย้ายได้ และมีการเข้ารหัสไว้ อย่างเช่น[*คีพาส (KeePass)*](/th/glossary#KeePass).

<div class="getstarted" markdown="1">
***ภาคปฏิบัติ : เริ่มต้นกับคู่มือแนะนำในการใช้***[***คีพาส – ที่เก็บรหัสผ่านอย่างปลอดภัย***](/th/keepass_main)
</div>

แน่นอนว่าถ้าคุณใช้วิธีการนี้ สิ่งสำคัญเป็นพิเศษคือ คุณจะต้องสร้างและจดจำรหัสผ่านที่ปลอดภัยสำหรับ[*คีพาส*](/th/glossary#KeePass) ให้ได้ หรือรหัสผ่านของเครื่องมือใดก็ตามที่คุณเลือกใช้ เมื่อใดก็ตามที่คุณต้องการที่จะเข้ารหัสผ่านสำหรับบัญชีเฉพาะเจาะจงบัญชีหนึ่ง คุณมองหารหัสผ่านนั้นได้โดยการใช้แค่รหัสผ่านหลัก (master password) ซึ่งทำให้การทำตามคำแนะนำด้านบนเป็นเรื่องที่ง่ายขึ้น[*คีพาส*](/th/glossary#KeePass)สามารถใช้ได้โดยไม่ต้องติดตั้ง ซึ่งหมายความว่าคุณสามารถใส่ฐานข้อมูลลงในแฟลชไดร์ฟได้ในกรณีที่คุณต้องการมองหารหัสผ่านเหล่านั้นในขณะที่คุณอยู่ห่างไกลจากคอมพิวเตอร์เครื่องหลักที่คุณใช้งาน

ถึงแม้ว่าวิธีการนี้อาจจะเป็นทางเลือกที่ดีที่สุดสำหรับผู้ที่ต้องเก็บรักษาบัญชีจำนวนมากๆ อย่างไรก็ตามวิธีการนี้ยังมีจุดอ่อนอยู่ ประการแรกถ้าคุณทำสำเนาซึ่งมีเพียงสำเนาเดียวของฐานข้อมูลรหัสผ่านสูญหายไป หรือลบมันไปโดยอุบัติเหตุ คุณก็ไม่สามารถที่จะเข้าไปในบัญชีใดๆ ที่ฐานข้อมูลนั้นเก็บรหัสผ่านอยู่ได้ กรณีนี้จึงเป็นเรื่องสำคัญมากที่สุดในการที่คุณต้องสำรองข้อมูลฐานข้อมูล[*คีพาส*](/th/glossary#KeePass) ไว้ ลองดู[***บทที่ 5: กู้คืนข้อมูล***](/th/chapter-5) ซึ่งมีข้อมูลเพิ่มเติมในวิธีการสำหรับสำรองข้อมูล แต่ก็มีความโชคดีอยู่คือ เนื่องจากฐานข้อมูลของคุณมีการเข้ารหัสไว้ นั่นก็หมายความว่าคุณไม่ต้องตื่นตระหนกเมื่อคุณทำแฟลชไดรฟ์หรือไดรฟ์สำรองข้อมูลที่เก็บฐานข้อมูลรหัสผ่านหายไป

จุดอ่อนประการที่สองเป็นเรื่องที่สำคัญกว่า ถ้าคุณลืมรหัสผ่านหลักเพื่อเปิด[*คีพาส*](/th/glossary#KeePass) ไม่มีทางใดที่จะกู้ฐานข้อมูลหรือรหัสผ่านที่ถูกเก็บอยู่บนฐานข้อมูลนั้น ดังนั้นจงแน่ใจว่าคุณได้เลือกรหัสผ่านหลักที่ทั้งปลอดภัยและจดจำได้!

จุดแข็งของวิธีการนี้ในบางสถานการณ์อาจกลับกลายเป็นจุดอ่อนได้ ถ้าใครบางคนบังคับให้คุณบอกรหัสผ่านหลักของฐานข้อมูลคีพาสของคุณ บุคคลนั้นก็จะเข้าถึงรหัสผ่านทั้งหมดที่คุณเก็บไว้บนฐานข้อมูลคีพาส ได้ ถ้ากรณีนี้จะเป็นสถานการณ์ที่คุณอาจต้องเผชิญ คุณปฏิบัติกับฐานข้อมูลคีพาสในฐานะที่เป็นไฟล์ข้อมูลอ่อนไหว และปกป้องมันอย่างที่เราจะได้อธิบายใน[***บทที่ 4: ปกป้องไฟล์ข้อมูลอ่อนไหวในคอมพิวเตอร์คุณ***](/th/chapter-4) คุณยังสร้างฐานข้อมูลคีพาส แยกต่างหากอีกหนึ่งอื่นไว้เก็บรหัสผ่านซึ่งใช้ปกป้องข้อมูลที่มีความอ่อนไหวกว่าและให้ใช้ความระมัดระวังเป็นพิเศษกับฐานข้อมูลนั้น

<div class="background" markdown="1">
แมนซัวร์ : เดี๋ยวก่อน ถ้าคีพาสใช้รหัสผ่านหลักเพียงอันเดียวเพื่อปกป้องรหัสผ่านอื่นๆ ทั้งหมดของเธอ มันจะปลอดภัยกว่าการที่ฉันใช้เพียงรหัสผ่านอันเดียวกันสำหรับทุกบัญชีทั้งหมดที่เธอมีได้อย่างไร ฉันหมายความว่าถ้าคนไม่ดีสามารถล่วงรู้รหัสผ่านหลัก เขาก็สามารถเข้าถึงทุกอย่างได้ ถูกหรือไม่?

แม็กดา: นั่นก็เป็นข้อคิดที่ดีนะ และก็ถูกของเธอที่ว่าการปกป้องรหัสผ่านหลักเป็นสิ่งที่สำคัญจริงๆ แต่อย่างไรก็ตามสองกรณีนี้มีข้อแตกต่างที่สำคัญอยู่สองสามประการ ประการแรก “คนไม่ดี” นี้อาจไม่ได้ต้องการเฉพาะรหัสผ่านอันใดอันหนึ่งของเธอ แต่อาจต้องการไฟล์ฐานข้อมูลคีพาสของเธอ ถ้าเธอใช้รหัสผ่านอันเดียวกันกับทุกบัญชีของเธอเขาอาจต้องการเฉพาะตัวรหัสผ่านอันนั้นเท่านั้น นอกจากนี้อย่างที่เรารู้ว่าคีพาสมีความปลอดภัยอย่างมาก ถูกหรือไม่? อืม โปรแกรมและเว็บไซต์สามารถเป็นไปได้ในทางใดก็ทางหนึ่ง บางโปรแกรมหรือเว็บไซต์มีความปลอดภัยน้อยกว่าโปรแกรมหรือเว็บไซต์อื่นๆ และเธอคงไม่ต้องการให้ใครเจาะเข้ามาในเว็บไซต์ที่มีความปลอดภัยน้อย แล้วใช้รหัสผ่านที่เขารู้มาจากเว็บไซต์ที่มีความปลอดภัยน้อยนั้นเพื่อที่จะเข้าถึงบัญชีที่มีระบบความปลอดภัยสูงกว่า นอกจากนี้คีพาสทำให้การเปลี่ยนรหัสผ่านหลักเป็นเรื่องง่ายมาก ถ้าเธอคิดว่าจำเป็นต้องเปลี่ยนรหัสผ่านแล้ว ฉันน่าจะโชคดี! ฉันได้ใช้เวลาทั้งวันเพื่อที่จะอัปเดตรหัสผ่านของฉัน
</div>


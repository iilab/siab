

---

lang: th
community: guide
type: tactics
legacy: True
child: True
weight: 3
depth: 3
title: Anonymity networks and basic proxy servers

---

### เครือข่ายนิรนาม  ###

โดยปกติแล้วเครือข่ายนิรนามจะ “เด้ง” การจราจรอินเทอร์เน็ตของคุณไปรอบๆ ระหว่าง[*พร็อกซี*](/th/glossary#Proxy)ที่มีระบบรักษาความปลอดภัยหลาย[*พร็อกซี*](/th/glossary#Proxy)เพื่อปกปิดว่าคุณมาจากไหน และคุณพยายามเข้าถึงอะไร สิ่งนี้จะลดความเร็วในการดาวน์โหลดเว็บไซต์และบริการอื่นๆ บนอินเทอร์เน็ตอย่างมาก อย่างไรก็ตาม ในกรณีของ[*ทอร์ (Tor)*](/th/glossary#Tor) ในกรณีของทอร์ โปรแกรมนี้ให้วิธีที่ไว้วางใจได้ ปลอดภัย และเป็นสาธารณะในการหลบเลี่ยงการปิดกั้น ซึ่งจะช่วยให้คุณไม่ต้องกังวลว่าผู้ให้บริการ[*พร็อกซี*](/th/glossary#Proxy) ของคุณ และเว็บไซต์ที่คุณเยี่ยมชมไว้วางใจได้หรือไม่ ดังที่ได้กล่าวไว้เสมอ คุณต้องมั่นใจว่าได้เชื่อมต่อแบบเข้ารหัส[HTTPS](/th/glossary#SSL)กับเว็บไซต์ที่ปลอดภัยก่อนที่จะแลกเปลี่ยนข้อมูลอ่อนไหว เช่น รหัสผ่าน และอีเมล ผ่านทางเบราว์เซอร์

คุณจะต้องติดตั้งซอฟต์แวร์เพื่อใช้[*ทอร์ (Tor)*](/th/glossary#Tor) แต่ผลที่ได้คือ เครื่องมือที่ให้สถานะนิรนามแก่คุณและหลบเลี่ยงการเซ็นเซอร์ ทุกครั้งที่คุณเชื่อมต่อกับเครือข่าย[*ทอร์ (Tor)*](/th/glossary#Tor)  คุณสุ่มเลือกเส้นทางผ่าน[*ทอร์ (Tor)*](/th/glossary#Tor) [*พร็อกซี่*](/th/glossary#Proxy) จะมีระบบรักษาความปลอดภัยสาม[*พร็อกซี*](/th/glossary#Proxy) เพื่อให้เกิดความมั่นใจว่าทั้ง[*ผู้ให้บริการอินเทอร์เน็ต(ISP)*](/th/glossary#ISP)ของคุณ หรือ ตัว[*พร็อกซี*](/th/glossary#Proxy)เองก็ไม่อาจรู้[*ที่อยู่ไอพี (IP address)*](/th/glossary#IP_address)ของคอมพิวเตอร์ของคุณ และตำแหน่งของบริการบนอินเทอร์เน็ตที่คุณร้องขอได้  คุณอาจเรียนรู้เพิ่มเติมเกี่ยวกับเครื่องมือนี้ในคู่มือแนะนำทอร์

<div class="getstarted" markdown="1">
ภาคปฏิบัติ: เริ่มต้นกับคู่มือแนะนำในการใช้[*ทอร์ – เครื่องมือสร้างสถานะนิรนามและหลบเลี่ยงเซ็นเซอร์*](/th/tor_main)
</div>

จุดแข็งประการหนึ่งของทอร์คือ ไม่เพียงแค่ทำงานกับเบราว์เซอร์เท่านั้น แต่ยังทำงานกับซอฟต์แวร์อินเทอร์เน็ตได้หลากหลาย โปรแกรมอีเมล รวมทั้ง มอซิลลา ธันเดอร์เบิร์ด และโปรแกรมส่งข้อความแบบทันที รวมถึง พิดจิน ก็สามารถทำงานผ่านทอร์เพื่อเข้าถึงบริการที่ถูกคัดกรองเนื้อหาได้ หรือซ่อนการใช้บริการเหล่านั้นของคุณได้

### พร็อกซีพื้นฐานเพื่อหลบเลี่ยงเซ็นเซอร์ ###

มีคำถามสำคัญ 3 ข้อ ที่คุณต้องพิจารณาเมื่อเลือกพร็อกซีหลบเลี่ยงการปิดกั้นพื้นฐาน ประการแรก[*พร็อกซี*](/th/glossary#Proxy)นั้นเป็นเครื่องมือที่อยู่ในรูปแบบเว็บไซต์ หรือต้องการให้คุณเปลี่ยนแปลงการตั้งค่า หรือติดตั้งซอฟต์แวร์บนคอมพิวเตอร์ของคุณ คำถามที่สอง คือ ปลอดภัยหรือไม่  และคำถามที่สามคือ เป็นแบบส่วนตัวหรือสาธารณะ

#### พร็อกซีที่เป็นเว็บไซต์และรูปแบบอื่นๆ ####

[*พร็อกซี*](/th/glossary#Proxy)ที่เป็นเว็บไซต์อาจเป็น[*พร็อกซี*](/th/glossary#Proxy)ที่ใช้งานได้ง่ายที่สุด [*พร็อกซี*](/th/glossary#Proxy)แบบนี้ต้องการแค่ให้คุณใช้เบราว์เซอร์ของคุณเข้าไปที่หน้าเพจ[*พร็อกซี*](/th/glossary#Proxy)และใส่ที่อยู่ของเว็บไซต์ที่ถูกคัดกรองเนื้อหาลงไปตามที่คุณต้องการอยากดู และคลิกปุ่มเดียว[*พร็อกซี*](/th/glossary#Proxy)แบบนี้ก็จะแสดงผลเนื้อหาที่คุณร้องขอภายในหน้าเว็บไซต์ คุณยังสามารถเข้าลิงก์ต่างๆ ได้ตามปกติหรือใส่ที่อยู่ใหม่เข้าไปใน[*พร็อกซี*](/th/glossary#Proxy) หากคุณอยากดูหน้าเว็บไซต์อื่นๆ คุณไม่จำเป็นต้องติดตั้งซอฟต์แวร์หรือเปลี่ยนแปลงการตั้งค่าในของเบราว์เซอร์ ซึ่งหมายความว่า[*พร็อกซี*](/th/glossary#Proxy)ที่เป็นรูปแบบเว็บไซต์

- ใช้ง่าย
- เข้าถึงได้จากคอมพิวเตอร์สาธารณะ เช่น คอมพิวเตอร์ในร้านอินเทอร์เน็ตคาเฟ่ ซึ่งคอมพิวเตอร์เหล่านั้นอาจไม่ยอมให้คุณติดตั้งโปรแกรมหรือเปลี่ยนแปลงการตั้งค่าต่างๆ
- ค่อนข้างปลอดภัยหากคุณกังวลว่าจะโดน “จับ” ได้ว่ามีซอฟต์แวร์หลบเลี่ยงการปิดกั้นอยู่บนเครื่องคอมพิวเตอร์ของคุณ
	
อย่างไรก็ตาม [*พร็อกซี*](/th/glossary#Proxy)แบบเว็บไซต์ ก็มีข้อเสียเช่นกัน คือ มันอาจจะไม่แสดงหน้าเว็บที่ถูกต้องเสมอไป และ[*พร็อกซี*](/th/glossary#Proxy)แบบนี้หลายเว็บก็ไม่สามารถเปิดเว็บไซต์ที่ซับซ้อนได้ รวมถึงเว็บไซต์ที่มีเนื้อหาที่เป็นเสียงหรือภาพ นอกจากนี้[*พร็อกซี*](/th/glossary#Proxy)แบบนี้จะทำงานช้าลงหากมีผู้ใช้มากขึ้น ซึ่งนี่ก็อาจเป็นประเด็นที่เกิดขึ้นกับ[*พร็อกซี*](/th/glossary#Proxy)ที่เป็นรูปแบบเว็บไซต์สาธารณะ และแน่นอน[*พร็อกซี*](/th/glossary#Proxy)ที่เป็นรูปแบบเว็บไซต์จะทำงานได้เฉพาะเว็บไซต์เท่านั้น คุณไม่สามารถใช้โปรแกรมการส่งข้อความแบบทันที หรือ โปรแกรมรับส่งอีเมลเพื่อที่จะเข้าถึงบริการที่โดนปิดกั้นผ่าน[*พร็อกซี*](/th/glossary#Proxy)แบบเว็บไซต์ได้  ถึงที่สุดแล้ว[*พร็อกซี*](/th/glossary#Proxy)ที่เป็นเว็บไซต์ที่ปลอดภัยนั้นมีข้อจำกัดเรื่องการรักษาความลับ ทั้งนี้เพราะว่า[*พร็อกซี*](/th/glossary#Proxy)เหล่านี้ต้องเข้าถึงและปรับแต่งข้อมูลที่ถูกส่งกลับมาหาคุณจากเว็บไซต์ที่คุณเข้าชม ไม่เช่นนั้นแล้ว คุณอาจจะคลิกลิงก์ไม่ได้ โดยปราศจาก[*พร็อกซี*](/th/glossary#Proxy)ไม่ได้ จะกลายเป็นว่าคุณเชื่อมต่อโดยตรงกับหน้าเว็บเป้าหมาย เรื่องนี้จะได้อธิบายในหัวข้อต่อไป

[*พร็อกซี*](/th/glossary#Proxy)อีกประเภทหนึ่งต้องการให้คุณติดตั้งโปรแกรมหรือกำหนดค่าที่อยู่[*พร็อกซี*](/th/glossary#Proxy)ภายนอกให้กับเบราว์เซอร์หรือระบบปฏิบัติการของคุณ ในกรณีแรก โดยปกติแล้วโปรแกรมหลบเลี่ยงเซ็นเซอร์จะให้ทางเลือกแก่คุณว่า จะเปิดหรือปิดเครื่องมือซึ่งจะเป็นการบอกเบราว์เซอร์ของคุณว่าจะใช้[*พร็อกซี*](/th/glossary#Proxy)หรือไม่ ซอฟต์แวร์ในลักษณะนี้ยอมให้คุณเปลี่ยน[*พร็อกซี*](/th/glossary#Proxy)ได้โดยอัตโนมัติ ถ้ามี[*พร็อกซี*](/th/glossary#Proxy)อันหนึ่งอันใดถูกปิด หากเป็นกรณีกำหนดค่าที่อยู่[*พร็อกซี*](/th/glossary#Proxy)ภายนอกให้เบราว์เซอร์ หรือระบบปฏิบัติการของคุณ คุณต้องรู้ที่อยู่[*พร็อกซี*](/th/glossary#Proxy)ที่ถูกต้อง ซึ่งอาจเปลี่ยนไปหาก[*พร็อกซี*](/th/glossary#Proxy)นั้นถูกปิด หรือทำงานช้ามากจนใช้งานไม่ได้

แม้ว่า[*พร็อกซี*](/th/glossary#Proxy)แบบนี้จะใช้งานได้ยากกว่า[*พร็อกซี*](/th/glossary#Proxy)แบบเว็บไซต์ วิธีหลบเลี่ยงการปิดกั้นนี้อาจจะแสดงหน้าเว็บที่ซับซ้อนได้ถูกต้องมากกว่า และอาจใช้เวลานานกว่าก่อนที่โปรแกรมจะทำงานช้าลงเมื่อมีคนเริ่มใช้เซิร์ฟเวอร์ของ[*พร็อกซี*](/th/glossary#Proxy)นั้นเพิ่มขึ้น นอกจากนี้[*พร็อกซี*](/th/glossary#Proxy)แบบนี้ยังอาจพบได้ในอินเทอร์เน็ตแอปพลิเคชั่นต่างๆ จำนวนมาก ตัวอย่างเช่น [*พร็อกซี*](/th/glossary#Proxy)HTTP สำหรับเบราว์เซอร์[*พร็อกซี*](/th/glossary#Proxy)SOCKS สำหรับอีเมล และโปรแกรมสนทนา และ[*พร็อกซี*](/th/glossary#Proxy)VPN ซึ่งสามารถเปลี่ยนเส้นทางการจราจรอินเทอร์เน็ตของคุณเพื่อที่จะหลีกเลี่ยงการคัดกรองเนื้อหาได้ 

#### พร็อกซีที่ปลอดภัยและไม่ปลอดภัย ####

ในบทนี้ [*พร็อกซี*](/th/glossary#Proxy)ที่ปลอดภัยหมายถึง [*พร็อกซี*](/th/glossary#Proxy)ที่รองรับการเชื่อมต่อที่มีการเข้ารหัสจากผู้ใช้ และ[*พร็อกซี*](/th/glossary#Proxy)ที่ไม่ปลอดภัย ยังคงให้คุณหลบเลี่ยงระบบการคัดกรองเนื้อหาแบบต่างๆได้ แต่จะทำงานไม่ได้หากการเชื่อมต่ออินเทอร์เน็ตของคุณถูกตรวจสอบเพื่อหาคำสำคัญ หรือที่อยู่เว็บไซต์เฉพาะเจาะจงเว็บใดเว็บหนึ่ง ดังนั้นการใช้[*พร็อกซี*](/th/glossary#Proxy)ที่ไม่มีความปลอดภัยจึงเป็นความคิดที่ไม่ดีนัก เมื่อต้องการเข้าถึงเว็บไซต์ที่เข้ารหัสไว้เป็นปกติ เช่น อีเมล หรือ เว็บไซต์ของธนาคาร หากใช้[*พร็อกซี*](/th/glossary#Proxy)แบบนี้ คุณอาจเปิดเผยข้อมูลอ่อนไหวซึ่งโดยปกติแล้วต้องปิดบังไว้ ดังที่ได้กล่าวไปแล้วว่า ปกติแล้ว[*พร็อกซี*](/th/glossary#Proxy)ที่ไม่ปลอดภัยจะตกเป็นเป้าของผู้ที่อัปเดตซอฟต์แวร์กลั่นกรองเนื้อหาเป็นประจำ ซึ่งจะค้นพบและปิดกั้น ในท้ายที่สุด  [*พร็อกซี*](/th/glossary#Proxy)ที่ไม่ต้องเสียค่าใช้จ่าย เร็ว และปลอดภัยนั้นมีอยู่ แต่มีเหตุผลน้อยมากที่จะเลือกใช้[*พร็อกซี*](/th/glossary#Proxy)แบบไม่ปลอดภัย

คุณจะรู้ว่า[*พร็อกซี*](/th/glossary#Proxy)แบบเว็บไซต์นั้นปลอดภัยเมื่อคุณเข้าถึงเว็บของ[*พร็อกซี*](/th/glossary#Proxy)นั้นได้ โดยใช้ [*HTTPS*](/th/glossary#HTTPS)เช่นเดียวกับบริการอีเมลที่อาจรองรับการเชื่อมต่อแบบปลอดภัยและไม่ปลอดภัย ดังนั้นคุณควรแน่ใจว่าใช้ที่อยู่ที่ปลอดภัย ในกรณีนี้สิ่งที่อาจเกิดขึ้น คือ คุณอาจถูกร้องขอให้ยอมรับ “คำเตือนใบรับรองความปลอดภัย” (security certificate warning) จากเบราว์เซอร์ของคุณเพื่อที่จะดำเนินการต่อไปได้ กรณีเช่นนี้จะเกิดขึ้นกับ [*พร็อกซี*](/th/glossary#Proxy) พีซไฟร์ (Peacefire proxy) ดังที่จะได้อธิบายข้างล่าง คำเตือนเช่นนี้บอกคุณว่าใครบางคน เช่น  [*ผู้ให้บริการอินเทอร์เน็ต*](/th/glossary#ISP)ของคุณ หรือ นักเจาะระบบ อาจทำการเฝ้าจับตาการเชื่อมต่อไปยัง[*พร็อกซี*](/th/glossary#Proxy)ของคุณ ถึงแม้จะมีคำเตือนเหล่านี้ แต่การใช้[*พร็อกซี*](/th/glossary#Proxy)ที่มีความปลอดภัยทุกครั้งที่เป็นไปได้ก็ยังเป็นความคิดที่ดี อย่างไรก็ตาม เมื่อพึ่งพา[*พร็อกซี*](/th/glossary#Proxy)ดังกล่าวในการเลี่ยงการปิดกั้น คุณควรหลีกเลี่ยงการเข้าชมเว็บไซต์ที่มีระบบรักษาความปลอดภัยเว้นแต่ว่าคุณได้ตรวจสอบความถูกต้องลายนิ้วมือ SSL ของ [*พร็อกซี *](/th/glossary#Proxy)นั้นแล้ว  ด้วยเหตุนี้ คุณอาจต้องหาช่องทางการสื่อสารที่ปลอดภัยกับผู้ดูแล[*พร็อกซี*](/th/glossary#Proxy)**จะเป็นการดีที่สุดที่จะไม่ใส่รหัสผ่านหรือแลกเปลี่ยนข้อมูลอ่อนไหวในขณะที่ใช้เว็บ[*พร็อกซี*](/th/glossary#Proxy)**

คุณควรหลีกเลี่ยงการเข้าถึงข้อมูลอ่อนไหวผ่านทาง[*พร็อกซี*](/th/glossary#Proxy)แบบเว็บไซต์ เว้นแต่ว่าคุณเชื่อใจผู้ที่ดำเนินการ[*พร็อกซี*](/th/glossary#Proxy)นั้น ไม่ว่าคุณเห็นคำเตือนใบรับรองความปลอดภัยหรือไม่เมื่อคุณเข้าไปในเว็บ[*พร็อกซี*](/th/glossary#Proxy) แม้กระทั่งในกรณีที่คุณรู้จักผู้ดำเนินการ[*พร็อกซี*](/th/glossary#Proxy)ดีพอที่จะตรวจสอบความถูกต้องของลายนิ้วมือของเซิร์ฟเวอร์ก่อนที่จะยอมรับคำเตือนผ่านเบราว์เซอร์ เมื่อคุณใช้เซิร์ฟเวอร์[*พร็อกซี *](/th/glossary#Proxy)เดี่ยวหลบเลี่ยงการปิดกั้น ผู้ดูแล[*พร็อกซี*](/th/glossary#Proxy)นั้นรู้เสมอว่า[*ที่อยู่ไอพี*](/th/glossary#IP_address) ของคุณคืออะไร และรู้ได้อีกว่าคุณได้เข้าชมเว็บไซต์ใด อย่างไรก็ตาม ที่สำคัญไปกว่านั้นหากเป็น[*พร็อกซี*](/th/glossary#Proxy)แบบเว็บไซต์ ผู้ดำเนินการที่ไม่ประสงค์ดีอาจเข้าถึงข้อมูลทั้งหมดที่เดินทางผ่านระหว่างเบราว์เซอร์ของคุณกับเว็บไซต์ที่คุณเข้าไปชม รวมถึงเนื้อหาทั้งหมดในอีเมลและรหัสผ่านของคุณ

สำหรับ[*พร็อกซี*](/th/glossary#Proxy)ที่ไม่อยู่ในรูปแบบของเว็บไซต์ คุณอาจต้องศึกษาเล็กน้อยว่า มันรองรับการเชื่อมต่ออย่างปลอดภัยหรือไม่ [*พร็อกซี*](/th/glossary#Proxy)และเครือข่ายนิรนามทั้งหมดที่แนะนำในบทนี้ปลอดภัย

#### พร็อกซีส่วนตัวและพร็อกซีสาธารณะ ####

[*พร็อกซี*](/th/glossary#Proxy)สาธารณะยอมรับการเชื่อมต่อจากใครก็ได้ ในขณะที่[*พร็อกซี*](/th/glossary#Proxy)ส่วนตัว โดยปกติแล้วต้องการชื่อผู้ใช้และรหัสผ่าน ในขณะที่[*พร็อกซี*](/th/glossary#Proxy)สาธารณะมีข้อดีอย่างเห็นได้ชัด คือเปิดให้ใช้บริการอย่างอิสระ แต่ถ้าหากมีคนพบ[*พร็อกซี*](/th/glossary#Proxy)สาธารณะนั้น ก็มีแนวโน้มที่จะมีคนมาใช้บริการหนาแน่นรวดเร็ว ส่งผลให้แม้ว่า[*พร็อกซี*](/th/glossary#Proxy)สาธารณะนั้นจะมีความสลับซับซ้อนทางเทคนิค และได้รับการบำรุงรักษาอย่างดีเหมือน[*พร็อกซี*](/th/glossary#Proxy)ส่วนตัว [*พร็อกซี *](/th/glossary#Proxy)สาธารณะก็มักจะทำงานค่อนข้างช้า ท้ายที่สุด[*พร็อกซี*](/th/glossary#Proxy)ส่วนตัวซึ่งอาจดำเนินการโดยบริษัทแสวงหากำไร หรือผู้ดูแลระบบซึ่งสร้างบัญชีให้กับผู้ใช้ที่รู้จักกันเป็นการส่วนตัวหรือทางสังคม ด้วยเหตุนี้การดูว่าเหตุจูงใจของผู้ดำเนินการ[*พร็อกซี*](/th/glossary#Proxy)ส่วนตัวคืออะไรเป็นเรื่องง่าย อย่างไรก็ตามคุณไม่ควรทึกทักเอาว่าด้วยเหตุนี้[*พร็อกซี*](/th/glossary#Proxy)ส่วนตัวโดยพื้นฐานแล้วมีความน่าเชื่อถือมากกว่า ทั้งหมดนี้ แรงจูงใจในการแสวงหากำไรได้เคยทำให้ผู้ให้บริการออนไลน์เปิดเผยข้อมูลของผู้ใช้บริการมาแล้วในอดีต

โดยทั่วไป[*พร็อกซี*](/th/glossary#Proxy)สาธารณะที่ไม่ปลอดภัยจะหาได้จากการค้นหาคำอย่างเช่น “public proxy” จากเว็บค้นหา แต่คุณไม่ควรใช้[*พร็อกซี*](/th/glossary#Proxy)ที่ได้จากการค้นหาแบบนี้ หากมีทางเลือก ถ้าคุณจะเลือกใช้[*พร็อกซี*](/th/glossary#Proxy)ส่วนตัวที่ปลอดภัย ซึ่งดำเนินการโดยบุคคลผู้ซึ่งคุณรู้จักและเชื่อใจจะดีกว่า ไม่ว่าจะเป็นการรู้จักส่วนตัวหรือรู้จักชื่อเสียงของเขา และผู้ที่มีความสามารถทางเทคนิคในการรักษาเซิร์ฟเวอร์ให้ปลอดภัย คุณใช้[*พร็อกซี*](/th/glossary#Proxy)ที่เป็นเว็บไซต์หรือไม่ขึ้นอยู่กับความต้องการและความชอบของคุณ ไม่ว่าเมื่อใดก็ตามที่คุณใช้[*พร็อกซี*](/th/glossary#Proxy)หลบเลี่ยงการปิดกั้น การใช้เบราว์เซอร์ [*ไฟร์ฟอกซ์*](/th/firefox_main)และติดตั้งโปรแกรมเสริมโนสคริปท์ (NoScript) อย่างที่ได้อธิบายไว้ในคู่มือแนะนำการใช้ไฟร์ฟอกซ์ เป็นความคิดที่ดี  เพราะจะช่วยปกป้องคุณจากทั้ง[*พร็อกซี*](/th/glossary#Proxy) ประสงค์ร้าย และจากเว็บไซต์ที่พยายามค้นหา[*ที่อยู่ไอพี*](/th/glossary#IP_address) ที่แท้จริงของคุณ ท้ายที่สุด ให้ระลึกไว้เสมอว่าแม้แต่[*พร็อกซี*](/th/glossary#Proxy)ที่มีการ [*เข้ารหัส*](/th/glossary#Encrypted)ก็ไม่อาจทำให้เว็บไซต์ที่ไม่ปลอดภัยกลายเป็นเว็บไซต์ที่ปลอดภัยขึ้นมาได้ คุณควรต้องมั่นใจเสมอว่าคุณใช้การเชื่อมต่อแบบ [*HTTPS*](/th/glossary#SSL) ก่อนที่จะส่งหรือรับข้อมูลอ่อนไหว

ถ้าคุณหาบริการ[*พร็อกซี*](/th/glossary#Proxy)ที่ดำเนินการโดยบุคคล องค์กร หรือบริษัทที่คุณเห็นว่าน่าเชื่อถือไม่ได้ เสียค่าบริการไม่ได้ และสามารถเข้าถึงได้จากประเทศของคุณ คุณอาจลองพิจารณาใช้เครือข่ายนิรนาม ทอร์ซึ่งได้อธิบายไว้ด้านบนภายใต้หัวข้อ[*เครือข่ายนิรนาม*](#Anonymity_networks)



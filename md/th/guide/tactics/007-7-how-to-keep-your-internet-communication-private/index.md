

---

lang: th
community: guide
type: tactics
legacy: True
child: False
weight: 007
title: 7. How to keep your Internet communication private

---

ด้วยเหตุที่อีเมลและแชต (instant message) เป็นวิธีสื่อสารที่สะดวก ประหยัด และคล่องตัว ทำให้ทั้งอีเมลและแชตมีประโยชน์มากสำหรับบุคคลและองค์กร แม้บางรายจะมีข้อจำกัดในการเข้าถึงอินเทอร์เน็ตก็ตาม สำหรับผู้ที่สามารถใช้อินเทอร์เน็ตที่เร็วขึ้นและมีการเชื่อมต่อที่ไว้ใจได้มากกว่า ซอฟต์แวร์อย่างเช่น[*จิทซี่ (Jitsi)*](https://jitsi.org/) [*สไกป์ (Skype)*](/th/glossary#Skype) และ [*วอยส์โอเวอร์ไอพี (VoIP)*](/th/glossary#VoIP) อื่นๆ ก็มีคุณลักษณะร่วมนี้ด้วยเช่นกัน โชคร้ายที่ทางเลือกในการสื่อสารดิจิทัลกับการวิธีสื่อสารแบบดั้งเดิมนั้นไม่สามารถทำให้มั่นใจถึงความเป็นส่วนตัวของข้อมูลอ่อนไหวที่กำลังสื่อสารกันได้ แน่นอนว่านี่ไม่ใช่เรื่องใหม่ ไปรษณีย์ โทรศัพท์ และการส่งข้อความอิเล็กทรอนิกส์ล้วนเปราะบางทั้งนั้น โดยเฉพาะอย่างยิ่งเมื่อผู้สื่อสารตกถูกจับตาโดยเจ้าหน้าที่

ความแตกต่างที่สำคัญอย่างหนึ่งระหว่างเทคนิคในการสื่อสารดิจิทัลบนอินเทอร์เน็ต กับวิธีการสื่อสารแบบดั้งเดิมคือ การสื่อสารแบบดิจิทัลยอมให้คุณตัดสินใจเกี่ยวกับระดับของความปลอดภัยได้ด้วยตัวเอง หากคุณส่งอีเมล ข้อความแบบทันที หรือสนทนาผ่าน[*VoIP*](/th/glossary#VoIP) ด้วยวิธีการที่ไม่ปลอดภัยนัก แน่นอนว่าการสื่อสารในรูปแบบเหล่านี้ย่อมมีความเป็นส่วนตัวน้อยกว่าการใช้จดหมายหรือโทรศัพท์ ทั้งนี้สาเหตส่วนหนึ่งมาจากการที่คอมพิวเตอร์ที่มีความสามารถมาก บางเครื่องค้นหาผ่านข้อมูลดิจิทัลจำนวนมหาศาลได้โดยอัตโนมัติ โดยระบุตัวผู้ส่ง ผู้รับ หรือคำสำคัญที่เฉพาะเจาะจงได้ ขณะที่ในการสื่อสารแบบดั้งเดิมนั้น การสอดส่องค้นหาเช่นนี้อาจต้องใช้ทรัพยากรมากกว่า อย่างไรก็ตามถ้าคุณมีความระมัดระวังตัวไว้ก่อน ผลลัพธ์อาจเป็นตรงกันข้ามกับสิ่งที่กล่าวมา ความคล่องตัวของเครื่องมือการสื่อสารบนอินเทอร์เน็ตและความแข็งแกร่งของ[*การเข้ารหัส*](/th/glossary#Encryption) สมัยใหม่มอบความเป็นส่วนตัวแก่คุณได้ในระดับหนึ่ง ซึ่งในอดีตนั้นจะพบความเป็นส่วนตัวในระดับนี้ได้เฉพาะในองค์กรทหารหรือหน่วยข่าวกรองเท่านั้น

หากทำตามแนวปฏิบัติและลองสำรวจซอฟต์แวร์ต่างๆ ที่จะได้อธิบายในบทนี้ คุณจะเพิ่มความปลอดภัยให้กับการสื่อสารของคุณได้มาก บริการ[*ไรซ์อัพ (RiseUp)*](/th/glossary#RiseUp) [*ออฟเดอะเรคคอร์ด (OTR)*](/th/glossary#OTR) ส่วนเสริมสำหรับโปรแกรมแชต [*พิดจิน (Pidgin)*](/th/glossary#Pidgin) [*มอซิลลา ไฟร์ฟอกซ์ (Firefox)*](/th/glossary#Firefox) และส่วนเสริม [*อินิกเมล์*](/en/glossary#Enigmail) สำหรับโปรแกรมอีเมล [*มอซิลลา ธันเดอร์เบิร์ด (Thunderbird)*](/th/glossary#Thunderbird) นั้นล้วนแต่เป็นเครื่องมือที่ยอดเยี่ยม อย่างไรก็ตามในขณะที่ใช้เครื่องมือเหล่านี้คุณต้องระลึกไว้เสมอว่าไม่มีอะไรสามารถรับประกันความเป็นส่วนตัวของการสนทนานั้นได้หนึ่งร้อยเปอร์เซ็นต์ ยังคงมีภัยคุกคามที่คุณอาจไม่ได้ตระหนักถึงเสมออันได้แก่ [*คีย์ล็อกเกอร์ (keylogger)*](/th/glossary#Keylogger) บนคอมพิวเตอร์ของคุณ หรืออาจจะมีใครแอบฟังบทสนทนาของคุณที่ประตู หรือการติดต่อทางอีเมลที่ประมาทเลินเล่อ หรือการกระทำอื่นๆ เป้าหมายของบทนี้คือการช่วยคุณลดภัยคุกคามที่อาจจะไม่เกิดกับตัวคุณเอง ขณะเดียวกันก็ช่วยให้คุณไม่ต้องอยู่ในสภาวะสุดโต่งดังที่หลายคนอาจชอบ ซึ่งก็คือการไม่ส่งอะไรที่ไม่อยากให้ปรากฏต่อสาธารณะผ่านทางอินเทอร์เน็ตเลย 

<div class="background" markdown="1">
เคลาเดียและปาโบล ทำงานให้กับองค์กรไม่แสวงหากำไรด้านสิทธิมนุษยชนในประเทศหนึ่งในอเมริกาใต้ ทั้งคู่ได้ใช้เวลาหลายเดือนเก็บคำให้การจากพยานต่างๆ ที เกี่ยวกับการละเมิดสิทธิมนุษยชนที่กระทำโดยทหารในภูมิภาคที่พวกเขาอยู่ เคลาเดีย และ ปาโบลเริ่มดำเนินการปกป้องข้อมูลที่เป็นผลลัพธ์เหล่านั้น พวกเขาเก็บเฉพาะข้อมูลที่ต้องการเท่านั้นซึ่ งข้อมูลเหล่านั้นถูกเก็บอยู่ในพาร์ทิชันทรูคริปท์ซึ่งได้มีการสำรองข้อมูลและถูกเก็บไว้ในสถานที่ต่างๆ ในขณะที่กำลังเตรียมการพิมพ์เผยแพร่บางส่วนของคำให้การในรายงาน พวกเขาพบว่าจะต้องปรึกษาหารือกับเพื่อนร่วมงานบางคนที่อยู่ในประเทศอื่นในประเด็นที่เป็นข้อมูลอ่อนไหว ถึงแม้ว่าพวกเขาจะตกลงที่จะไม่อ้างอิงถึงชื่อและสถานที่ พวกเขายังคงต้องการทำให้มั่นใจได้ว่าการสนทนาผ่านอีเมลการส่งข้อความแบบทันทีในประเด็นเหล่านี้ได้มีการปกป้องความเป็นส่วนตัวไว้ หลังจากที่ได้มีการเรียกประชุมเพื่อปรึกษาหารือเกี่ยวกับความสำคัญของความปลอดภัยในการสื่อสาร เคลาเดียถามทุกคนในสำนักงานของเธอว่าใครมีคำถามหรือไม่
</div>

### สิ่งที่คุณจะได้เรียนรู้จากบทนี้ ###

- รู้ว่าทำไมบริการเว็บเมลและการส่งข้อความแบบทันทีส่วนใหญ่ไม่มีความปลอดภัย
- วิธีสร้างบัญชีอีเมลใหม่ที่มีความปลอดภัยมากกว่า
- วิธีเพิ่มความปลอดภัยให้กับบัญชีอีเมลปัจจุบันของคุณ
- วิธีใช้บริการส่งข้อความแบบทันทีอย่างปลอดภัย
- คุณต้องทำอะไรบ้างหากคุณคิดว่ามีใครอาจเข้าถึงอีเมลคุณได้
- วิธีตรวจสอบลักษณะบ่งชี้ตัวบุคคลของการติดต่อทางอีเมล


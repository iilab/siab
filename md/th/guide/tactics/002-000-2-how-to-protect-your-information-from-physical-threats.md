

---

lang: th
community: guide
type: tactics
legacy: True
child: False
weight: 002
title: 2. How to protect your information from physical threats

---

ไม่ว่าคุณจะพยายามมากแค่ไหนในการสร้างแนวป้องกันดิจิทัลรอบๆ คอมพิวเตอร์ของคุณ เช้าวันหนึ่งคุณอาจตื่นมาพบว่าคอมพิวเตอร์ของคุณหรือสำเนาข้อมูลในนั้น หาย ถูกขโมย หรือเสียหายจากอุบัติเหตุหรือการประสงค์ร้ายต่างๆ นานัปการ เหตุการณ์อย่างไฟกระชาก หน้าต่างที่เปิดทิ้งไว้ จนถึงกาแฟหก อาจนำไปสู่สถานการณ์ที่ข้อมูลทั้งหมดของคุณสูญหายและคุณใช้คอมพิวเตอร์ของคุณไม่ได้อีกต่อไป การประเมินความเสี่ยงอย่างระมัดระวัง พยายามรักษาสภาพแวดล้อมทางคอมพิวเตอร์ให้ดีอยู่เสมอ และ[*นโยบายความมั่นคง*](/th/glossary#Security_policy) ที่เป็นลายลักษณ์อักษรสามารถช่วยหลีกเลี่ยงหายนะเหล่านี้ได้

### สถานการณ์ภูมิหลัง ###
<div class=background markdown=1>
ชินไกและรูโดเป็นคู่สามีภรรยาสูงอายุ มีประสบการณ์หลายปีในการช่วยผู้ติดเชื้อเอชไอวีในซิมบับเวให้เข้าถึงการรักษาพยาบาลที่เหมาะสมได้ ทั้งคู่ได้ขอทุนเพื่อซื้อคอมพิวเตอร์และอุปกรณ์เครือข่ายสำหรับสำนักงานของพวกเขา เนื่องจากทั้งคู่อาศัยอยู่ในพื้นที่ไม่มั่นคงทั้งทางด้านการเมืองและโครงสร้างพื้นฐาน เขาทั้งสองและผู้ที่จะมาสนับสนุนเรื่องทางการเงินต้องการความมั่นใจว่าฮาร์ดแวร์ใหม่เหล่านั้นจะปลอดภัย ไม่เฉพาะจากนักเจาะระบบหรือไวรัส แต่จากการถูกยึดทรัพย์ พายุฝนฟ้าคะนอง ไฟฟ้ากระชาก หรือภัยพิบัติอื่นๆ พวกเขาจึงไปหาอ็อตโตซึ่งเป็นช่างเทคนิคคอมพิวเตอร์ในท้องถิ่นนั้นเพื่อขอความช่วยเหลือในการวางแผนปฏิบัติการเพื่อเสริมความปลอดภัยทางกายภาพให้กับคอมพิวเตอร์ และฮาร์ดแวร์ระบบเครือข่ายที่พวกเขาวางแผนที่จะซื้อเมื่อการขอทุนช่วยเหลือประสบความสำเร็จ
</div>

### สิ่งที่คุณจะได้เรียนรู้จากบทนี้ ###

- ได้เรียนรู้เพิ่มขึ้นเกี่ยวกับ[*ภัยคุกคามทางกายภาพ*](/en/glossary#Physical_threats) ต่อคอมพิวเตอร์ของคุณและข้อมูลที่เก็บอยู่ในนั้น
- วิธีที่ดีที่สุดในการที่จะรักษาความปลอดภัยอุปกรณ์คอมพิวเตอร์จากภัยคุกคามบางอย่างเหล่านี้
- วิธีสร้างสภาพแวดล้อมการปฏิบัติงานที่ดีสำหรับคอมพิวเตอร์และอุปกรณ์เครือข่าย
- สิ่งที่จะต้องพิจารณาเมื่อสร้างแผนความปลอดภัยสำหรับคอมพิวเตอร์ในสำนักงานของคุณ




---

lang: th
community: guide
type: tactics
legacy: True
child: True
weight: 1
depth: 3
title: Mobile devices and security 

---

เราจะต้องตัดสินใจอยู่บนพื้นฐานของข้อมูลที่ได้รับเมื่อใช้โทรศัพท์มือถือ เพื่อที่จะปกป้องตัวเราเองและผู้ติดต่อและข้อมูลของเรา วิธีที่เครือข่ายโทรศัพท์มือถือและโครงสร้างพื้นฐานทำงานอาจมีผลกระทบต่อความสามารถในการรักษาความเป็นส่วนตัวและความปลอดภัยของข้อมูลและการสื่อสารของผู้ใช้

* เครือข่ายโทรศัพท์มือถือเป็นเครือข่ายเอกชนที่ดำเนินการโดยองค์กรเพื่อการพาณิชย์ ซึ่งอาจอยู่ภายใต้อำนาจการควบคุมผูกขาดของรัฐบาล องค์กรเพื่อการพาณิชย์(หรือรัฐบาล) ในทางปฏิบัติแล้วสามารถเข้าถึงข้อมูลและการสื่อสารของลูกค้าได้โดยไม่จำกัด และยังมีความสามารถในการดักฟังโทรศัพท์ ข้อความ และเฝ้าจับตาตำแหน่งที่ของโทรศัพท์แต่ละเครื่อง (และตัวผู้ใช้โทรศัพท์เครื่องนั้นด้วย)

* 	ระบบปฏิบัติการที่ใช้ในอุปกรณ์มือถือนั้นอาจเป็นรูปแบบที่ผู้ใช้กำหนดเอง หรือถูกกำหนดค่าจากผู้ผลิตโทรศัพท์ตามข้อกำหนดที่เฉพาะเจาะจงของผู้ให้บริการต่างๆเพื่อใช้ในเครือข่ายที่บริษัทเหล่านี้เป็นเจ้าของ จึงส่งผลให้ระบบปฏิบัติการอาจมีคุณสมบัติที่ซ่อนไว้เพื่อที่ทำให้ผู้ให้บริการสามารถเฝ้าจับตาผู้ใช้โทรศัพท์เครื่องนั้นๆ ได้ง่ายขึ้น

* คำสั่งการทำงานที่หาได้บนโทรศัพท์มือถือได้มีความหลากหลายขึ้นมากในไม่กี่ปีมานี้ อาจกล่าวได้ว่าอันที่จริงแล้วโทรศัพท์มือถือยุคใหม่ก็คือคอมพิวเตอร์แบบพกพาขนาดเล็กที่เชื่อมต่อกับอินเทอร์เน็ตได้ และยังใช้เป็นโทรศัพท์ได้นั่นเอง

ในการคำนวณว่ามิติการสื่อสารด้านใดของคุณที่ต้องการการปกป้องมากที่สุด การถามตัวคุณเองด้วยคำถามเหล่านี้จะช่วยได้มาก การโทรศัพท์และการส่งข้อความของคุณมีเนื้อหาอะไรบ้าง ใครบ้างที่คุณติดต่อสื่อสารด้วย และเมื่อใด คุณโทรศัพท์ที่ไหน ข้อมูลมีความเปราะบางได้หลายทาง:

* **ข้อมูลมีความเปราะบางในขณะที่คุณส่งข้อมูลจากโทรศัพท์มือถือ **<br> ตัวอย่าง: ผู้ให้บริการโทรศัพท์มือถือแต่ละรายสามารถเข้าถึงข้อมูลการสื่อสารด้วยข้อความหรือเสียงที่ผ่านระบบเครือข่ายของผู้ให้บริการรายนั้นได้อย่างเต็มที่ ผู้ให้บริการโทรศัพท์มือถือในหลายประเทศส่วนใหญ่มีหน้าที่ตามกฎหมายที่จะต้องเก็บบันทึกการสื่อสารไว้ทั้งหมด ในบางประเทศผู้ให้บริการก็อยู่ภายใต้อำนาจควบคุมแบบผูกขาดโดยรัฐบาล การสื่อสารด้วยเสียงหรือข้อความสามารถถูกดักฟังโดยบุคคลที่สามที่มีความใกล้ชิดกับผู้ให้บริการ โดยใช้อุปกรณ์ดักฟังที่ไม่ได้มีราคาแพงอะไรเลย

* **ข้อมูลมีความเปราะบางจากโทรศัพท์ของผู้ส่งสารและผู้รับสารเอง**<br>  ตัวอย่าง: โทรศัพท์มือถือเก็บข้อมูลได้ทุกประเภท: ประวัติการใช้งาน ข้อความที่ส่งออกและรับเข้า ข้อมูลสมุดบันทึกที่อยู่ รูปถ่าย คลิปวิดีโอ ไฟล์ข้อความ ข้อมูลต่างๆ เหล่านี้อาจเปิดเผยเครือข่ายของผู้ติดต่อของคุณ และข้อมูลส่วนตัวเกี่ยวกับคุณและเพื่อนร่วมงานได้ การรักษาความปลอดภัยให้ข้อมูลเหล่านี้ทำได้ยาก แม้กระทั่ง – ในโทรศัพท์บางรุ่น - เป็นสิ่งที่ไปไม่ได้  

โทรศัพท์มือถือสมัยใหม่ ที่จริงก็คือ คอมพิวเตอร์ฉบับกระเป๋านั่นเอง ยิ่งมีคุณสมบัติการทำงานได้หลากหลายเพียงใด ก็ยิ่งมีความเสี่ยงมากขึ้นเท่านั้น นอกจากนี้ โทรศัพท์ที่เชื่อมต่อกับอินเทอร์เน็ตยังตกอยู่ภายใต้ความไม่ปลอดภัย เช่นเดียวกับที่เกิดขึ้นกับคอมพิวเตอร์และที่เกิดขึ้นกับอินเทอร์เน็ตอีกด้วย


* **โทรศัพท์เปิดเผยข้อมูลตำแหน่งของตัวเอง**<br>  ตัวอย่าง: การทำงานตามปกติของโทรศัพท์มือถือทุกเครื่องมีระบบการแจ้งโดยอัตโนมัติ และแจ้งให้ผู้ให้บริการโทรศัพท์มือถือรู้ว่าโทรศัพท์เครื่องนั้นอยู่ที่ไหนในขณะนั้น นอกจากนี้โทรศัพท์หลายรุ่นในปัจจุบันทำงานด้วย[ระบบจีพีเอส (GPS)](/th/glossary#GPS) และข้อมูลการแจ้งตำแหน่งที่แม่นยำอาจถูกฝังไว้ในข้อมูลอื่นๆ เช่น รูปถ่าย SMS และคำร้องขอไปยังเครือข่ายอินเทอร์เน็ตซึ่งถูกส่งจากโทรศัพท์เครื่องนั้น 

**วิวัฒนาการของเทคโนโลยีได้นำคุณสมบัติการทำงานใหม่ๆ มาให้เรามากขึ้น แต่ก็นำความเสี่ยงมาให้เรามากขึ้นเช่นเดียวกัน**

<div class="background" markdown=1>
บอร์นา: นี่ลูก พ่อตัดสินใจว่าจากนี้ไปจะใช้เฉพาะโทรศัพท์มือถือในการวางแผนเพื่อเรียกประชุม เพราะว่าพ่อคิดว่าพวกผู้บริหารโรงงานอาจฟังการสนทนาจากโทรศัพท์ตามชั้นที่โรงงาน หรือแม้กระทั่งโทรศัพท์ที่บ้านด้วย

ดาลีร์: พ่อ เป็นเรื่องที่ดีมากที่ในที่สุดพ่อก็ซื้อโทรศัพท์มือถือ แต่พ่อรู้ไหมว่าโทรศัพท์ของพ่อทำอะไรได้บ้างและทำอะไรไม่ได้บ้าง

บอร์นา: แน่นอน มันเป็นโทรศัพท์นี่นา! ใช้โทรศัพท์หาใครก็ได้ คุยกับพวกเขา แล้วพวกเขาก็คุยกลับมา  นอกจากนี้ยังสามารถโทรจากที่ไหนก็ได้อีกด้วย และ พ่อยังสามารถส่งข้อความสั้นถึงคนอื่นๆ หรือให้กับลูกก็ได้ และข้อความเหล่านั้นจะปรากฎบนโทรศัพท์

ดาลีร์: ทั้งหมดก็เป็นจริงอย่างที่พ่อว่า แต่ก็ไม่ใช่ทั้งหมด มีอีกหลายอย่างโทรศัพท์ทำได้ แต่มาพูดเรื่องความเสี่ยงและความระมัดระวังความปลอดภัยบ้างดีกว่า โดยเฉพาะอย่างยิ่งถ้าพ่อคิดว่าอาจมีใครอยากค้นหาว่าพ่อคุยกับใครบ้าง และพ่อพูดอะไรไปบ้าง
</div>

หัวข้อต่อจากนี้จะเป็นการอธิบายเกี่ยวกับขั้นตอนต่างๆ ที่คุณดำเนินการได้เพื่อลดความเป็นไปได้ของภัยคุกคามความปลอดภัยที่เกิดขึ้นจากการใช้อุปกรณ์มือถือ 



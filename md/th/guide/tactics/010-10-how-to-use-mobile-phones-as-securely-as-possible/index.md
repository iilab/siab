

---

lang: th
community: guide
type: tactics
legacy: True
child: False
weight: 010
title: 10. How to use mobile phones as securely as possible

---

โทรศัพท์มือถือได้กลายเป็นส่วนหนึ่งของการสื่อสารในชีวิตประจำวันของเรา โทรศัพท์มือถือทุกเครื่องใช้ในการสื่อสารด้วยเสียงและส่งข้อความแบบธรรมดาได้ โทรศัพท์มือถือมักมีขนาดเล็กและราคาค่อนข้างต่ำ การใช้งานจำนวนมากทำให้โทรศัพท์มือถือเหล่านี้กลายเป็นอุปกรณ์ล้ำค่าสำหรับนักเคลื่อนไหวด้านสิทธิมนุษยชนต่างๆ ซึ่งใช้สื่อสารสำหรับองค์กรมากขึ้นเรื่อยๆ 

ยุคหลังมานี้ อุปกรณ์เคลื่อนที่มาพร้อมกับคำสั่งการทำงานที่หลากหลายมากขึ้นสามารถหาได้ในท้องตลาด โทรศัพท์มือถืออาจมาพร้อมกับคุณสมบัติ [GPS](/th/glossary#GPS) ระบบมัลติมีเดีย (สามารถถ่ายรูปได้ บันทึกวิดีโอและเสียงได้ และในบางครั้งสามารถส่งข้อมูลมัลติมีเดียเหล่านั้นออกไปได้) ประมวลผลข้อมูลและเข้าถึงอินเทอร์เน็ตได้ อย่างไรก็ตาม วิธีที่ระบบเครือข่ายมือถือทำงานและโครงสร้างพื้นฐานนั้นโดยพื้นฐานแล้วแตกต่างจากการทำงานของอินเทอร์เน็ต ซึ่งได้ก่อให้เกิดความท้าทายด้านความปลอดภัยและความเสี่ยงต่อความเป็นส่วนตัวของผู้ใช้งาน รวมทั้งความถูกต้องครบถ้วนของข้อมูลและการสื่อสาร

ดังนั้น การทำความเข้าใจว่าโทรศัพท์มือถือนั้นไม่ค่อยปลอดภัยในตัวมันเองจึงเป็นเรื่องสำคัญ

* ข้อมูลที่ส่งออกจากโทรศัพท์มือถือเปราะบาง
* ข้อมูลที่เก็บอยู่ในโทรศัพท์มือถือเปราะบาง
* โทรศัพท์ถูกออกแบบมาเพื่อให้ระบุข้อมูลเกี่ยวกับตำแหน่งของมัน

เราจะสำรวจประเด็นต่างๆ เหล่านี้ และดูว่าผู้ใช้สามารถทำอะไรได้บ้าง เมื่อพิจารณาถึงความเปราะบางต่างๆ ที่โทรศัพท์มือถือมีอยู่เองตั้งแต่แรก

## สถานการณ์ภูมิหลัง ##

<div class="background">
บอร์นาและดาลีร์ลูกชายของเขา เป็นคนงานประกอบสินค้าบนสายพานในโรงงานแห่งหนึ่ง และกำลังช่วยก่อตั้งสหภาพแรงงาน ความพยายามของพวกเขาต้องเผชิญจากแรงต่อต้านจากเจ้าของโรงงาน ซึ่งมีสายสัมพันธ์อันดีกับรัฐบาลท้องถิ่น หัวหน้างานของบอร์นาได้เตือนว่า เขาอาจถูกตรวจสอบจากฝ่ายจัดการ และเมื่อพูดกับใครต้องระมัดระวัง บอร์นาได้ซื้อโทรศัพท์มือถือเครื่องหนึ่งสำหรับใช้งานของสหภาพแรงงาน ดาลีร์ก็ช่วยพ่อของตัวเองให้ใช้โทรศัพท์มือถือใหม่ได้ปลอดภัยในกิจกรรมต่างๆ เพื่อก่อตั้งองค์กร
</div>

### สิ่งที่คุณจะได้เรียนรู้จากบทนี้ ###

* รู้ว่าทำไมการสื่อสารและเก็บข้อมูลในโทรศัพท์มือถือนั้นไม่ปลอดภัย
* ขั้นตอนเพิ่มความปลอดภัยให้กับการใช้โทรศัพท์มือถือที่คุณทำได้
* วิธีลดโอกาสจากการถูกสอดแนม หรือติดตามทางโทรศัพท์มือถือให้เหลือน้อยที่สุด
* วิธีเพิ่มโอกาสในการรักษาความเป็นนิรนามขณะใช้โทรศัพท์มือถือ


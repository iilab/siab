

---

lang: th
community: guide
type: tactics
legacy: True
child: True
weight: 1
depth: 3
title: General tips on using social networking tools

---

 - **ให้ตั้งคำถามเสมอว่า:**

 - ใครเข้าถึงข้อมูลที่ฉันใส่ลงไปในโลกออนไลน์ได้บ้าง
 - ใครเป็นผู้ควบคุมและเป็นเจ้าของข้อมูลที่ฉันใส่ลงไปในเว็บไซต์เครือข่ายสังคม
  - ข้อมูลเกี่ยวกับตัวฉันข้อมูลใดบ้างที่ผู้ติดต่อของฉันจะส่งต่อไปยังบุคคลอื่นๆ
  - ถ้าฉันแบ่งปันรายชื่อผู้ติดต่อของฉันกับบุคคลอื่นๆ พวกเขาจะรังเกียจหรือไม่
  - ฉันเชื่อใจทุกคนที่ฉันติดต่อได้หรือไม่


- ต้องแน่ใจเสมอว่า คุณใช้ **รหัสผ่านที่ปลอดภัย**ในการเข้าถึงเครือข่ายสังคม ถ้ามีใครเข้าถึงบัญชีของคุณได้ เขาจะเข้าถึงข้อมูลจำนวนมากเกี่ยวกับตัวคุณและเกี่ยวกับใครก็ตามที่คุณติดต่อผ่านทางเครือข่ายสังคมได้ด้วย ให้เปลี่ยนรหัสผ่านอย่างสม่ำเสมอเป็นกิจวัตร สำหรับข้อมูลเพิ่มเติม ดู  [บทที่ 3: สร้างและรักษารหัสผ่านอย่างปลอดภัย](/th/chapter-3) 

- ต้องมั่นใจว่าคุณเข้าใจการ **ตั้งค่าความเป็นส่วนตัว** โดยปริยายซึ่งเว็บไซต์เครือข่ายสังคมได้ตั้งไว้แต่ต้น และเรียนรู้วิธีปรับแต่งมัน

- พิจารณาการใช้ **บัญชี/สิ่งระบุตัวแยกต่างหาก**หรืออาจใช้นามแฝงที่ต่างกันไป สำหรับการรณรงค์หรือกิจกรรมต่างๆ จำไว้ว่ากุญแจของการใช้เครือข่ายอย่างปลอดภัยคือ สามารถทำให้สมาชิกเชื่อใจได้ บัญชีแยกต่างหากอาจเป็นวิธีที่ดีที่มั่นใจได้ว่าความเชื่อใจเป็นไปได้

- ระวังเมื่อเข้าถึงบัญชีเครือข่ายสังคมของคุณจากพื้นที่อินเทอร์เน็ตสาธารณะ **ลบรหัสผ่านของคุณจากบันทึกประวัติการเข้าชมเว็บไซต์** เมื่อใช้เบราเซอร์ในเครื่องคอมพิวเตอร์สาธารณะ ดู[บทที่ 6: ทำลายข้อมูลอ่อนไหว](/th/chapter-6).

- **เข้าถึงเว็บไซต์สังคมเครือข่ายโดยใช้ HTTPS://** เพื่อปกป้องชื่อผู้ใช้ รหัสผ่าน ของคุณ และข้อมูลอื่นๆ ที่คุณโพส การใช้ HTTPS:// แทน HTTP:// เป็นการเพิ่มความปลอดภัยเข้าไปอีกชั้น ซึ่งเป็นการเข้ารหัสการจราจรอินเทอร์เน็ตจากเบราว์เซอร์ของคุณไปยังเว็บไซต์เครือข่ายสังคม ดู [บทที่ 8: รักษาความเป็นนิรนามและหลบเลี่ยงเซ็นเซอร์บนอินเทอร์เน็ต](/th/chapter-8)

- ระมัดระวังการใส่ข้อมูลมากเกินไปในช่อง **สเตตัส**ของคุณ – ถึงแม้คุณจะเชื่อใจผู้คนที่อยู่บนเครือข่ายของคุณ เพราะการที่จะมีใครสำเนาข้อมูลของคุณเป็นไปได้ง่ายมาก

- เครือข่ายสังคมส่วนใหญ่ยอมให้คุณรวมข้อมูลของคุณเข้ากับเครือข่ายสังคมอื่นๆ ตัวอย่างเช่น คุณสามารถโพสต์และอัปเดตทวีตเตอร์ของคุณและให้ข้อมูลนั้นถูกโพสต์โดยอัตโนมัติบนบัญชีเฟซบุ๊กด้วย **ระวังเป็นพิเศษเมื่อรวมข้อมูลของคุณบนบัญชีเครือข่ายสังคมเหล่านี้!** คุณอาจจะคงสถานะนิรนามบนเว็บไซต์หนึ่ง แต่อาจเปิดเผยตัวตนในอีกเว็บไซต์หนึ่ง

- ระมัดระวังความปลอดภัยของเนื้อหาที่อยู่บนเว็บไซต์เครือข่ายสังคมว่ามีมากน้อยแค่ไหน **อย่าใช้เว็บไซต์สังคมเครือข่ายเว็บใดเว็บหนึ่งเพื่อเก็บเนื้อหาหรือข้อมูลเบื้องแรกของคุณ** รัฐบาลจะปิดกั้นการเข้าถึงเว็บไซต์เครือข่ายสังคมเว็บใดเว็บหนึ่งที่อยู่ภายในอาณาเขตได้ง่ายมาก ถ้ารัฐบาลพบว่าเนื้อหาที่อยู่บนเว็บไซต์นั้นเป็นที่ไม่พึงประสงค์ของพวกเขา ผู้ดูแลเว็บไซต์เครือข่ายสังคมอาจตัดสินใจลบเนื้อหาอันไม่พึงประสงค์นั้นออก ดีกว่าที่จะเจอมาตรการปิดกั้นเว็บไซต์ภายในประเทศ



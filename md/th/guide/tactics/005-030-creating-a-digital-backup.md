

---

lang: th
community: guide
type: tactics
legacy: True
child: True
weight: 3
depth: 3
title: Creating a digital backup

---

จากข้อมูลหลากหลายประเภทที่อธิบายในที่นี้ “เอกสารอิเล็กทรอนิกส์” เป็นสิ่งที่ผู้คนกังวลมากที่สุด ในตอนสร้างนโยบายการสำรองข้อมูล คำว่า เอกสารอิเล็กทรอนิกส์นั้นค่อนข้าง กำกวม อย่างไรก็ตามโดยทั่วไปจะหมายถึงไฟล์ที่คุณติดตามด้วยตนเอง และเป็นไฟล์ที่คุณเปิดด้วยตัวเอง ไม่ว่าจะด้วยการดับเบิลคลิกหรือใช้แอปพลิเคชัน เอกสารอิเล็กทรอนิกส์หมายความเฉพาะเจาะจงถึง ไฟล์ข้อความ เอกสารจากโปรแกรมเวิร์ด ไฟล์นำเสนองาน ไฟล์พีดีเอฟ และสเปรดชีท เป็นต้น เอกสารอิเล็กทรอนิกส์เหล่านี้แตกต่างจากอีเมล เพราะโดยทั่วไปแล้ว เอกสารเหล่านี้ไม่ได้ถูกเก็บสำเนาไว้ทันทีบนอินเทอร์เน็ตอีก เมื่อมีการแก้ไขไฟล์เหมือนกับอีเมล

เมื่อสำรองข้อมูลเอกสารอิเล็กทรอนิกส์ พึงระลึกไว้เสมอว่า ต้องสำรองฐานข้อมูลโปรแกรมด้วย ตัวอย่างเช่น ถ้าคุณใช้แอปพลิเคชันปฏิทิน หรือ สมุดบันทึกที่อยู่ คุณจะต้องหาโฟลเดอร์ที่โปรแกรมเหล่านั้นเก็บข้อมูลเอาไว้ ฐานข้อมูลเหล่านั้นมักจะอยู่ในตำแหน่งเดียวกับเอกสารอิเล็กทรอนิกส์ของคุณ ซึ่งโดยปกติจะถูกเก็บไว้ภายในโฟลเดอร์เอกสารของฉัน (My Document) ในคอมพิวเตอร์ที่ใช้ระบบปฏิบัติการวินโดวส์ อย่างไรก็ตาม ถ้าไม่เป็นไปตามนี้ คุณควรจะเพิ่มโฟลเดอร์เข้าไปเพื่อให้คุณสามารถสำรองข้อมูลได้สม่ำเสมอ

อีเมลที่เก็บอยู่ในแอปพลิเคชันอย่าง ธันเดอร์เบิร์ด เป็นตัวอย่างพิเศษของฐานข้อมูลโปรแกรม ถ้าคุณใช้โปรแกรมอีเมล โดยเฉพาะอย่างยิ่งถ้าคุณไม่สามารถหรือไม่ต้องการเก็บสำเนาข้อความของคุณไว้บนเซิร์ฟเวอร์ คุณจะต้องมั่นใจว่าฐานข้อมูลอีเมลนี้รวมอยู่ในการสำรองข้อมูลตามปกติของคุณแล้ว คุณอาจเห็นว่าไฟล์ภาพ หรือ วีดีโอ ว่าเป็นเอกสารอิเล็กทรอนิกส์ หรือ รายการที่อยู่ภายในฐานข้อมูลโปรแกรม ทั้งนี้ขึ้นอยู่กับว่าคุณมีปฏิสัมพันธ์กับไฟล์เหล่านั้นอย่างไร ถ้าคุณ ตัวอย่างเช่น แอปพลิเคชันอย่าง วินโดวส์ มีเดีย เพลเยอร์ (Windows Media Player)หรือ ไอจูนส์ (iTunes) นั้นทำงานเหมือนกับฐานข้อมูล ถ้าคุณใช้โปรแกรมแบบนี้ คุณอาจต้องเข้าไปค้นหาที่ฮาร์ดไดรฟ์เพื่อที่จะได้รู้ว่าที่ใดซึ่งโปรแกรมเหล่านั้นเก็บไฟล์มีเดียจริงๆ ไว้ ซึ่งโปรแกรมเหล่านี้ได้ช่วยจัดการไว้ให้ 


### อุปกรณ์เก็บข้อมูล ###

ก่อนที่คุณจะสำรองข้อมูลเอกสารอิเล็กทรอนิกส์ คุณจะต้องตัดสินใจว่าจะใช้อุปกรณ์ประเภทใด

**แฟลชไดรฟ์** - แฟลชไดรฟ์อาจราคาไม่แพงนัก และบรรจุข้อมูลได้มาก ทั้งยังลบและบันทึกข้อมูลทับได้หลายครั้ง  แฟลชไดรฟ์มีอายุการใช้งานที่จำกัด ขึ้นอยู่กับการใช้งานและความถี่ในการใช้งาน แต่โดยทั่วไปประมาณการอายุการใช้งานได้ประมาณ 10 ปี

**คอมแพคดิสก์ (ซีดี)** ซีดีบรรจุข้อมูลได้ประมาณ 700 เมกาไบต์ (MB) คุณอาจจะต้องใช้ [*CD burner*](/th/glossary#CD_burner)และแผ่นดิสก์เปล่าเพื่อสำรองข้อมูลลงบนซีดี ถ้าคุณต้องการลบและอัปเดดไฟล์ข้อมูลที่เก็บอยู่บนซีดี คุณอาจต้องมีโปรแกรมเขียนแผ่นซีดี และแผ่นซีดีที่บันทึกและลบได้หลายครั้ง ระบบปฏิบัติการหลักส่วนใหญ่รวมถึงวินโดวส์เอกซ์พี นั้นมีซอฟท์แวร์เขียนแผ่นซีดี และแผ่นซีดีแบบบันทึกซ้ำได้หลายครั้งติดตั้งมาในตัวอยู่แล้ว แต่พึงระลึกเสมอว่าข้อมูลที่เขียนลงบนแผ่นซีดีจะเริ่มเสื่อมสภาพเมื่อเวลาผ่านไปห้าหรือสิบปี ถ้าคุณต้องการเก็บข้อมูลสำรองให้นานกว่านั้น คุณอาจต้องสร้างซีดีขึ้นมาใหม่เป็นคราว ๆ ไป หรือซื้อ ดิสก์ “ที่มีอายุการใช้งานยาว” เป็นพิเศษ หรือใช้วิธีการสำรองข้อมูลแบบอื่นแทน

**ดิจิทัล วิดีโอ ดิสก์ (ดีวีดี)** - ดีวีดีสามารถเก็บข้อมูลได้ถึง 4.7 กิกาไบต์ (GB) ดีวีดีทำงานคล้ายคลึงกับซีดีแต่อาจต้องใช้กับอุปกรณ์ที่มีราคาแพงกว่าเล็กน้อย คุณจะต้องมี ดีวีดี หรือ [*ดีวีดี-อาร์ดับบลิว เบิร์นเนอร์*](/th/glossary#CD_burner) และแผ่นดิสก์ที่เหมาะสม เช่นเดียวกับซีดี ในที่สุดแล้วข้อมูลที่อยู่ในดีวีดีธรรมดาก็จะเริ่มเสื่อมและหายไป


**เซิร์ฟเวอร์ทางไกล** - เซิร์ฟเวอร์สำรองข้อมูลที่มีการบำรุงรักษาอย่างดีอาจมีความสามารถในการจุข้อมูลได้อย่างไม่มีขีดจำกัด แต่ความเร็วและความเสถียรของการเชื่อมต่ออินเทอร์เน็ตของคุณเองจะเป็นตัวตัดสินว่าทางเลือกนี้จะเป็นทางเลือกที่เป็นไปได้หรือไม่ แต่พึงระลึกเสมอว่าการใช้งานเซิร์ฟเวอร์สำรองข้อมูลในสำนักงานของคุณแม้ว่าจะเร็วกว่าการทำสำเนาข้อมูลบนอินเทอร์เน็ต นับว่าเป็นการละเมิดกฎที่ว่าคุณจะต้องเก็บสำเนาข้อมูลสำคัญของคุณไว้ในสถานที่ทางกายภาพสองสถานที่ด้วยกัน มีบริการเก็บข้อมูลโดยไม่เสียค่าใช้จ่ายอยู่บนอินเทอร์เน็ตเช่นกัน แต่คุณควรจะพิจารณาอย่างระมัดระวังถึงความเสี่ยงในการนำข้อมูลของคุณไปเก็บไว้ออนไลน์ และคุณจะต้องเข้ารหัสข้อมูลสำรองของคุณก่อนอัปโหลดขึ้นไปบนเซิร์ฟเวอร์ที่ดำเนินการโดยองค์กรหรือบุคคลซึ่งคุณไม่รู้จักและเชื่อใจได้ ดูหัวข้อ [***เอกสารอ่านเพิ่มเติม***](/th/chapter_5_5) 

###ซอฟต์แวร์สำรองข้อมูล ###

โคเบียน แบ็คอัป (Cobian Backup) เป็นเครื่องมือที่ง่ายสำหรับผู้ใช้ เพราะสามารถตั้งให้ทำงานโดยอัตโนมัติ ตามตารางที่กำหนดไว้เป็นประจำได้ และตั้งค่าให้รวมเฉพาะไฟล์ที่ได้มีการเปลี่ยนแปลงจากการสำรองข้อมูลครั้งล่าสุดของคุณได้ มันยังสามารถบีบอัดข้อมูลสำรอง และทำให้ขนาดข้อมูลเหล่านั้นเล็กลงได้ด้วย

<div class="getstarted" markdown="1">
ภาคปฏิบัติ: เริ่มต้นกับคู่มือแนะนำในการใช้  [*โคเบียน แบ็คอัป*](/th/cobian_main)
</div>

ดังที่ได้กล่าวอยู่เสมอว่า การเข้ารหัสไฟล์ข้อมูลสำรองโดยใช้เครื่องมือเช่น [*ทรูคริปต์*](/th/glossary#TrueCrypt) เป็นความคิดที่ดี รายละเอียดเพิ่มเติมเกี่ยวกับการเข้ารหัสสามารถหาอ่านได้ใน[***บทที่ 4: ปกป้องไฟล์ข้อมูลอ่อนไหวในคอมพิวเตอร์ของคุณ***](/th/chapter-4).

<div class="getstarted" markdown="1">
ภาคปฏิบัติ: เริ่มต้นกับคู่มือแนะนำในการใช้ [*ทรูคริปต์ – ตู้นิรภัยเก็บไฟล์*](/th/truecrypt_main)
</div>
<p>

เมื่อใช้เครื่องมือสำรองข้อมูลเหล่านี้ มีบางอย่างคุณอาจทำได้อีกเพื่อให้ระบบการสำรองข้อมูลทำงานได้อย่างราบรื่นมากขึ้น

- จัดระเบียบไฟล์ในคอมพิวเตอร์ของคุณ พยายามย้ายโฟลเดอร์ทั้งหมดที่บรรจุเอกสารอิเล็กทรอนิกส์ที่คุณต้องการที่จะสำรองข้อมูลให้ไปอยู่ในที่หนึ่งที่เดียว เช่น ภายในโฟลเดอร์  **My Documents** 
- ถ้าคุณมีซอฟท์แวร์ที่เก็บข้อมูลไว้ในฐานข้อมูลแอปพลิเคชัน คุณควรจะหาตำแหน่งของฐานข้อมูลนั้นก่อน ถ้าฐานข้อมูลนั้นไม่อยู่ในตำแหน่งที่สะดวก ลองดูว่าโปรแกรมยอมให้คุณเลือกตำแหน่งใหม่สำหรับเก็บฐานข้อมูลหรือไม่ ถ้าโปรแกรมยอม คุณใส่ฐานข้อมูลนั้นในโฟลเดอร์เดียวกันกับเอกสารอิเล็กทรอนิกส์อื่นๆ ของคุณได้
- สร้างตารางเพื่อการสำรองข้อมูลเป็นประจำ
- พยายามสร้างกระบวนการให้พนักงานทุกคนในสำนักงานที่ยังไม่มีนโยบายการสำรองข้อมูลที่วางใจได้และปลอดภัย ช่วยเหลือเพื่อนร่วมงานของคุณให้เข้าใจถึงความสำคัญของประเด็นนี้
- ต้องแน่ใจว่าได้ทดสอบขั้นตอนการกู้ข้อมูลคืนจากการสำรองข้อมูล จำไว้ว่าในท้ายที่สุดกระบวนการที่เราให้ความใส่ใจคือ กระบวนการกู้คืนข้อมูล ไม่ใช่กระบวนการสำรองข้อมูล



<div class="background" markdown="1">
เอลีนา: เอาล่ะ ถ้าอย่างนั้น น้าเข้ารหัสข้อมูลที่สำรองไว้ขณะที่ทำงาน และบันทึกลงแผ่นซีดี ตั้งค่าโคเบียนให้อัปเดดการสำรองข้อมูลของฉันทุกๆ สองสามวัน  โต๊ะที่ทำงานมีลิ้นชักที่ใส่กุญแจได้ และน้ากำลังวางแผนว่าจะเก็บซีดีสำรองข้อมูลไว้ในลิ้นชักนั้น จะได้ไม่ทำแผ่นซีดีหายหรือแตกหัก

<i>นิโคไล: แต่ว่าถ้าไฟเกิดไหม้สำนักงานล่ะ? คอมพิวเตอร์ โต๊ะทำงาน ซีดีสำรองข้อมูล และทุกอย่างไหม้หมด? หรือ จะถ้าเกิดว่าเว็บไซต์ฟอรั่มของน้าวางแผนว่าจะประท้วงด้านสิ่งแวดล้อมครั้งใหญ่ เจ้าหน้าที่รัฐก็เข้ามาจัดการ ทุกอย่างอยู่นอกเหนือการควบคุม และองค์กรของน้าถูกบุกค้น ผมสงสัยว่า ลิ้นชักที่ใส่กุญแจแบบนั้นจะป้องกันไม่ให้เจ้าหน้าที่ตำรวจยึดเอาซีดีเหล่านั้นไปได้หรือ ลองเก็บซีดีเหล่านั้นที่บ้าน หรือฝากให้เพื่อนซักคนเก็บมันไว้แทนน้าจะดีไหม?
</div>




---

lang: th
community: guide
type: tactics
legacy: True
child: True
weight: 2
depth: 3
title: Wiping information with secure deletion tools

---

เมื่อคุณใช้เครื่องมือลบข้อมูลที่ปลอดภัย อาทิเช่น เครื่องมือที่แนะนำในบทนี้ ถ้าจะกล่าวให้ถูกต้องก็คือ มันคือการแทนที่ หรือ “เขียนทับ (overwriting)” ข้อมูลอ่อนไหวของคุณไปแล้ว มากกว่าจะเป็นการลบข้อมูล คุณลองจินตนาการว่าเอกสารที่เก็บอยู่ในตู้จัดเก็บเอกสารในตอนต้นเป็นเอกสารที่เขียนด้วยดินสอ ซอฟต์แวร์ลบข้อมูลที่ปลอดภัยไม่เพียงแค่ลบเนื้อหาที่อยู่บนนั้น แต่ยังเป็นการเขียนลงไปเพื่อทับคำแต่ละคำที่อยู่บนเอกสารนั้นอีกด้วย และ คล้ายกับการเขียนด้วยดินสอ ข้อมูลดิจิทัลยังคงสามารถที่จะถูกอ่านได้แม้ว่าจะอ่านได้ยากก็ตาม แม้ว่าจะมีการลบและมีการเขียนอะไรทับลงไปก็ตามในภายหลัง ด้วยเหตุนี้ เครื่องมือที่จะแนะนำต่อไปนี้จะเขียนทับไฟล์ด้วยวิธีการสุ่มเขียนทับหลายครั้งด้วยกัน กระบวนการนี้เรียกว่า[*การล้างข้อมูล*](/th/glossary#Wiping)และยิ่งมีการเขียนทับมากครั้งเท่าไรก็ยิ่งเป็นการยากที่จะกู้คืนข้อมูลต้นฉบับ โดยทั่วไปแล้วผู้เชี่ยวชาญเห็นว่า ควรจะต้องเขียนทับสามครั้งหรือมากกว่านั้น บางมาตรฐานแนะนำให้เขียนทับถึง 7 ครั้งหรือมากกว่านั้น ซอฟต์แวร์การล้างข้อมูลโดยอัตโนมัติจะดำเนินการเขียนทับด้วยจำนวนครั้งที่เหมาะสม แต่คุณสามารถเปลี่ยนจำนวนครั้งของการดำเนินการตามที่คุณต้องการได้ 


###การล้างไฟล์ ### 

โดยปกติวิธีการ[*ล้าง(wiping)*](/th/glossary#Wiping)ข้อมูลอ่อนไหวที่อยู่ในฮาร์ดไดรฟ์หรืออุปกรณ์บันทึกข้อมูลของคุณมีอยู่สองวิธีการ คุณสามารถที่จะล้างไฟล์แบบเดี่ยวๆ หรือ[*ล้าง*](/th/glossary#Wiping) ไฟล์ทั้งหมดที่อยู่บนไดรฟ์ได้ เมื่อคุณตัดสินใจว่าจะล้างข้อมูลแล้ว การคิดถึงตัวอย่างสมมติอีกอันหนึ่งที่ได้กล่าวไว้แล้วก่อนหน้านี้อาจจะเป็นประโยชน์ นั่นคือ รายงานฉบับยาวของไฟล์ที่ไม่สมบูรณ์ยังกระจัดกระจายอยู่ทั่วฮาร์ดไดรฟ์ แม้จะมีแค่ไฟล์เดียวที่มองเห็นได้ก็ตาม ถ้าคุณ[*ล้างข้อมูล*](/th/glossary#Wiping) คุณจะมั่นใจได้ว่าไฟล์ฉบับปัจจุบันได้ถูกเอาออกไปแล้ว แต่คุณยังคงทิ้งไฟล์สำเนาซึ่งยังคงอยู่ในที่ที่มันถูกสร้างขึ้น จริงๆ แล้วไม่มีทางที่จะเล็งเป้าไปยังไฟล์เหล่านั้นได้เพื่อเขียนทับได้โดยตรง เนื่องจากไฟล์เหล่านั้นไม่อาจมองเห็นได้ อย่างไรก็ตามด้วยวิธีการ[*ล้าง*](/tj/glossary#Wiping)พื้นที่ว่างทั้งหมดที่อยู่ในอุปกรณ์เก็บข้อมูลของคุณ คุณมั่นใจได้ว่าข้อมูลที่ถูกลบก่อนหน้านี้ทั้งหมดได้ถูกทำลายหมดสิ้น กลับมาที่กรณีเปรียบเทียบตู้จัดเก็บเอกสารที่มีการติดฉลากไว้อย่างไม่เป็นระเบียบ กระบวนการล้างข้อมูลนี้ก็เปรียบได้กับการค้นหาทั่วทั้งตู้จัดเก็บเอกสาร แล้วลบและเขียนข้อความทับเอกสารที่ได้มีการเอาฉลากออกไปก่อนหน้านี้แล้วซ้ำแล้วซ้ำอีก


[*อิเรเซอร์*](/th/glossary#Eraser) เป็นซอฟต์แวร์สำหรับลบข้อมูลที่ปลอดภัย ซึ่งเป็นซอฟต์แวร์ฟรีและเป็นโอเพนซอร์สที่ใช้งานได้ง่ายมาก คุณ[*ล้างข้อมูล*](/th/glossary#Wiping)ด้วย [*อิเรเซอร์*](/th/glossary#Eraser)ได้สามรูปแบบด้วยกัน ดังนี้ การล้างไฟล์เดี่ยว 1 ไฟล์ การล้างข้อมูลทั้งหมดที่อยู่ใน **Recycle Bin** หรือ [*ล้างข้อมูล*](/th/glossary#Wiping)ทั้งหมดในไดรฟ์[*อิเรเซอร์*](/th/glossary#Eraser) สามารถ[*ล้างข้อมูล*](/th/glossary#Wiping)ของ[*สวัปไฟล์ (swap file)*](/th/glossary#Swap_file)(เป็นไฟล์ประเภทหนึ่งทำหน้าที่เสมือนหน่วยความจำสำรองเพิ่มเติมในกรณีที่หน่วยความจำสำรอง RAM ถูกใช้หมด - ผู้แปล)ในระบบปฏิบัติการวินโดวส์ได้ด้วย ซึ่งจะได้อธิบายต่อไปด้านล่าง

<div class="getstarted" markdown="1">
ภาคปฏิบัติ: เริ่มต้นกับคู่มือแนะนำในการใช้[*อิเรเซอร์ – เครื่องมือลบไฟล์อย่างปลอดภัย*](/th/eraser_main)
</div>

ในขณะที่เครื่องมือลบไฟล์อย่างปลอดภัยจะไม่ทำอันตรายต่อไฟล์ที่มองเห็นได้ เว้นแต่ว่าคุณ[*ล้าง*](/th/glossary#Wiping) ไฟล์เหล่านั้นโดยจงใจ มันยังคงเป็นสิ่งสำคัญที่คุณจะต้องใช้เครื่องมือนี้อย่างระมัดระวัง ถึงที่สุดแล้วอุบัติเหตุเกิดขึ้นได้เสมอ นี่จึงเป็นเหตุผลว่าทำไมผู้คนจึงเห็นว่า **ถังขยะรีไซเคิล** และเครื่องมือการกู้คืนข้อมูลยังมีประโยชน์อยู่ ถ้าคุณเคยชินกับการ[*ล้าง*](/th/glossary#Wiping) ข้อมูลของคุณทุกครั้งที่คุณลบอะไรบางอย่าง คุณอาจพบว่าคุณจะไม่สามารถกู้คืนข้อมูลกลับมาได้เลย จากการที่ลบข้อมูลไปโดยความผิดพลาด คุณควรจะแน่ใจเสมอว่าคุณได้สำรองข้อมูลที่ปลอดภัยก่อนที่จะ[*ล้าง*](/th/glossary#Wiping) 

<div class="background" markdown="1">
เอลีน่า: ฉันรู้ว่าโปรแกรมเอกสาร เช่น ไมโครซอฟต์ เวิร์ด และ โอเพน ออฟฟิศ (Microsoft Word and Open Office) บางครั้งสร้างสำเนาไฟล์ชั่วคราวขึ้นในขณะที่กำลังใช้งานอยู่ มีโปรแกรมอื่นที่มีลักษณะแบบนี้หรือไม่ หรือฉันควรจะกังวลเฉพาะไฟล์ที่ฉันสร้างและลบได้ด้วยตนเอง?


นิโคไล:  อันที่จริง มีพื้นที่หลายแห่งบนคอมพิวเตอร์ที่โปรแกรมต่างๆ ทิ้งร่องรอยของข้อมูลส่วนตัวและกิจกรรมออนไลน์ของน้า ผมกำลังพูดถึงเว็บไซต์ที่น้าเข้า ร่างอีเมลที่น้ากำลังเขียนเมื่อไม่นานที่ผ่านมา หรืออะไรอย่างอื่นที่คล้ายกันนี้ สิ่งเหล่านี้อาจเป็นข้อมูลอ่อนไหวได้ทั้งนั้นขึ้นอยู่กับว่าน้าใช้คอมพิวเตอร์บ่อยครั้งแค่ไหน.
</div>

### การล้างไฟล์ข้อมูลชั่วคราว ###

คุณลักษณะของ[*อิเรเซอร์ – เครื่องมือลบไฟล์อย่างปลอดภัย*](/th/eraser_main) ในการ[*ล้างข้อมูล*](/th/glossary#Wiping) พื้นที่ว่างบนไดรฟ์ทั้งหมดไม่ได้มีสร้างความเสี่ยงมากอย่างที่คิด เพราะว่ามันจะ[*ล้างข้อมูล*](/th/glossary#Wiping) เฉพาะข้อมูลที่ถูกลบก่อนหน้านี้มาแล้วเท่านั้น ไฟล์ที่มองเห็นได้ปกติจะไม่ได้รับผลกระทบใดๆ กล่าวในอีกแง่หนึ่ง คือ [*อิเรเซอร์ – เครื่องมือลบไฟล์อย่างปลอดภัย*](/th/eraser_main) ไม่สามารถล้างข้อมูลอ่อนไหวของคุณที่ถูกลบมาก่อนหน้านี้แบบสิ้นเชิงได้ แต่จะเป็นการซ่อนข้อมูลเหล่านั้นอย่างดีเยี่ยม ตัวอย่างเช่น ไฟล์ซึ่งบรรจุข้อมูลเช่นนั้นอาจถูกซ่อนไว้แฟ้มที่ถูกปิดบังไว้ หรือถูกเก็บไว้กับในไฟล์ซึ่งไม่มีความหมายใดๆ นี่ไม่ใช่เรื่องใหญ่นักสำหรับเอกสารอิเล็กทรอนิกส์ แต่อาจสำคัญมากในกรณีที่ข้อมูลนั้นถูกเก็บไว้โดยอัตโนมัติเมื่อใดก็ตามที่คุณใช้คอมพิวเตอร์ ตัวอย่างเช่น

- ไฟล์ข้อมูลชั่วคราวที่ถูกบันทึกโดยเบราว์เซอร์ในขณะที่มีการแสดงหน้าเพจ รวมถึงข้อความ ภาพ[*ไฟล์คุกกี้*](/th/glossary#Cookie) ข้อมูลบัญชี ข้อมูลส่วนบุคคลที่ใช้ในการกรอกแบบฟอร์มออนไลน์ และบันทึกข้อมูลว่าคุณได้เข้าถึงเว็บไซต์ใดบ้าง
- ไฟล์ข้อมูลชั่วคราวที่ถูกบันทึกโดยแอปพลิเคชันต่างๆ เพื่อที่จะช่วยให้คุณกู้คืนระบบในหากเกิดกรณีที่คอมพิวเตอร์คุณพังก่อนที่คุณจะบันทึก ไฟล์เหล่านี้อาจบรรจุข้อความ รูปภาพ ข้อมูลบนสเปรดชีท หรือ ชื่อของไฟล์อื่นๆ ควบคู่ไปกับข้อมูลที่อาจมีความอ่อนไหว
- ไฟล์และลิงก์ที่เก็บโดยวินโดวส์เพื่อความสะดวก เช่น ปุ่มลัด (shortcuts) ไปยังแอปพลิเคชันที่คุณเพิ่งใช้งานเมื่อไม่นานมานี้ ลิงก์ที่มองเห็นได้ชัดซึ่งเชื่อมโยงไปยังแฟ้มที่คุณอยากจะเก็บซ่อนไว้ และแน่นอน ข้อมูลที่อยู่ใน <b>ถังขยะรีไซเคิล</b> ที่คุณลืมเททิ้ง
- [*สวับไฟล์ (swap file)*](/th/glossary#Swap_file) ของระบบปฏิบัติการวินโดวส์ เมื่อหน่วยความจำคอมพิวเตอร์ของคุณเต็ม ตัวอย่างเช่น เมื่อคุณเรียกใช้งานโปรแกรมหลาย ๆ โปรแกรมพร้อม ๆ กันบนเครื่องคอมพิวเตอร์เก่า ๆ บางครั้งวินโดวส์ยังคงทำสำเนาข้อมูลที่คุณใช้ลงในไฟล์ขนาดใหญ่ที่เรียกว่า[*สวับไฟล์ (swap file)*](/th/glossary#Swap_file) เป็นผลให้ไฟล์นี้อาจจะบรรจุสิ่งต่างๆ เกือบทุกอย่าง รวมถึงหน้าเพจ เนื้อหาบนเอกสาร รหัสผ่าน หรือ กุญแจการเข้ารหัส แม้คุณจะปิดคอมพิวเตอร์ไปแล้ว[*สวับไฟล์ (swap file)*](/th/glossary#Swap_file) เหล่านี้ก็ไม่ได้ถูกเอาออกไปไหน ดังนั้นคุณต้องล้างสวับไฟล์ด้วยมือคุณเอง 


ในการเอาไฟล์ชั่วคราวธรรมดาออกจากคอมพิวเตอร์ของคุณ คุณสามารถใช้เครื่องมือที่เป็นฟรีแวร์ที่ชื่อว่า[*ซีคลีนเนอร์*](/th/glossary#CCleaner) ซึ่งถูกออกแบบมาเพื่อทำความสะอาดข้อมูลชั่วคราวที่สร้างขึ้นโดยซอฟต์แวร์ อย่างเช่น อินเทอร์เน็ตเอกซ์พลอเรอร์ มอซิลลา[*ไฟร์ฟอกซ์*](/th/glossary#Firefox)และแอปพลิเคชันของไมโครซอฟต์ออฟฟิศ (ซึ่งโปรแกรมเหล่านี้ทั้งหมดอาจเปิดเผยข้อมูลอ่อนไหวได้) และยังทำความสะอาดตัวโปรแกรมวินโดวส์เองอีกด้วย[*ซีคลีนเนอร์*](/th/glossary#CCleaner) มีความสามารถในการลบไฟล์ได้อย่างปลอดภัย ซึ่งจะช่วยคุณไม่ให้ต้อง[*ล้าง*](/th/glossary#Wiping) พื้นที่ว่างบนไดรฟ์ด้วย[*อิเรเซอร์ – เครื่องมือลบไฟล์อย่างปลอดภัย*](/th/eraser_main) ทุกครั้งหลังจากที่คุณใช้งาน


<div class="getstarted" markdown="1">
ภาคปฏิบัติ : เริ่มต้นกับคู่มือแนะนำการใช้ [*ซีคลีนเนอร์ – โปรแกรมลบไฟล์อย่างปลอดภัย*](/th/ccleaner_main)
</div>




---

lang: th
community: guide
type: tactics
legacy: True
child: True
weight: 2
depth: 3
title: Protecting your information from physical intruders

---

ผู้ประสงค์ร้ายซึ่งจ้องหาทางที่จะเข้าถึงข้อมูลอ่อนไหวของคุณเป็นประเภทหนึ่งของ[*ภัยคุกคามทางกายภาพ*](/th/glossary#Physical_threat) อาจจะเป็นความคิดที่ผิดในการทึกทักเอาว่ากรณีนี้เป็นเพียงภัยคุกคามชนิดเดียวต่อความปลอดภัยของข้อมูลของคุณ แต่จะเป็นการมองแบบคนสายตาสั้น หากคุณจะละเลยไม่สนใจต่อภัยคุกคามประเภทนี้ มีหลายขั้นตอนที่ทำได้เพื่อลดความเสี่ยงอันเกิดจากการบุกรุกทางกายภาพ หมวดหมู่และคำแนะนำต่างๆ ด้านล่างนี้สามารถนำไปใช้ได้ทั้งที่บ้านและสำนักงานของคุณถือเป็นพื้นฐานที่คุณสามารถนำไปใช้ในเพื่อสร้างมาตรการต่างๆ ให้สอดคล้องกับสถานการณ์ที่มีลักษณะเฉพาะในเรื่องความปลอดภัยทางกายภาพของคุณได้

### รอบสำนักงาน ###

- ทำความรู้จักเพื่อนบ้านของคุณ ขึ้นอยู่กับบรรยากาศความปลอดภัยในประเทศและพื้นที่ย่านบ้านใกล้เรือนเคียงของคุณ คุณสามารถดำเนินมาตรการหนึ่งในสองนี้ได้ ประการแรกคุณสามารถเปลี่ยนเพื่อนบ้านของคุณให้กลายเป็นพันธมิตรซึ่งสามารถช่วยเหลือคุณในการที่จะเฝ้าระวังสำนักงานของคุณได้ หรือมิเช่นนั้นคุณสามารถเพิ่มชื่อของพวกเขาไว้ในรายการภัยคุกคามที่อาจเป็นไปได้ในแผนความปลอดภัยที่จะต้องกล่าวถึงของคุณ

- ทบทวนดูวิธีปกป้องประตู หน้าต่าง หรือจุดเข้าออกทั้งหมดที่เป็นทางเข้าสู่สำนักงานของคุณ

- พิจารณาดูว่าจะติดตั้งกล้องไว้สำหรับตรวจตราระวังภัยหรือสัญญาณเตือนภัยประเภทสำนักงานด้วยระบบตรวจจับการเคลื่อนไหวหรือไม่

- ให้พยายามสร้างพื้นที่ต้อนรับเพื่อให้ผู้มาเยือนได้พักรอก่อนที่จะเข้ามาในสำนักงาน และให้สร้างห้องประชุมซึ่งแยกต่างหากจากพื้นที่สำนักงานปกติของคุณ

###ในสำนักงาน ###

- ป้องกันสายเชื่อมโยงเครือข่ายโดยการวางสายทั้งหมดอยู่ภายในสำนักงาน

- ใส่กุญแจอุปกรณ์เครือข่าย เช่น [*เซิร์ฟเวอร์*](/th/glossary#Server) [*เราเตอร์*](/th/glossary#Router) [*สวิตช์*](/th/glossary#Router) [*ฮับ*](/th/glossary#Router)	และโมเด็มไว้ในห้อง หรือตู้ที่ปลอดภัย ผู้บุกรุกที่เข้าถึงอุปกรณ์เหล่านั้นทางกายภาพได้จะติดตั้ง [*มัลแวร์*](/th/glossary#Malware) ซึ่งมีความสามารถในการโจรกรรมข้อมูลที่ส่งผ่านระหว่างคอมพิวเตอร์ได้ หรือโจมตีคอมพิวเตอร์เครื่องอื่นๆ ในระบบเครือข่ายของคุณ แม้กระทั่งตอนที่ผู้บุกรุกได้ออกจากที่นั่นไปแล้ว็ตามในบางสถานการณ์ การซ่อนเซิรฟเวอร์ คอมพิวเตอร์ หรือ อุปกรณ์อื่นๆ ไว้ในห้องใต้เพดาน หรือ บนเพดานที่ปลอมที่สร้างขึ้นมา หรือแม้กระทั่งเก็บไว้กับเพื่อนบ้านและใช้งานผ่านระบบการเชื่อมต่อไร้สายก็อาจจะเป็นประโยชน์

- ถ้าคุณมีระบบเครือข่ายไร้สาย การรักษาความปลอดภัยให้กับ [*จุดเข้าถึง (Access Point)*](/th/glossary#Router) เพื่อที่จะกันไม่ให้ผู้บุกรุกสามารถแฝงตัวเข้ามาหรือจับตาการจราจรของข้อมูลในระบบเครือข่ายของคุณได้เป็นสิ่งสำคัญอย่างยิ่ง ถ้าคุณใช้เครือข่ายไร้สายที่ไม่มีระบบความปลอดภัย ใครก็ตามที่มีคอมพิวเตอร์พกพาในบริเวณบ้านใกล้เรือนเคียงของคุณก็อาจจะกลายเป็นผู้บุกรุกได้ กรณีนี้อาจไม่ใช่เป็นคำจำกัดความที่ไม่ปกตินักของคำว่า“ทางกายภาพ” แต่มันช่วยให้คุณได้พิจารณาว่า ผู้ประสงค์ร้ายซึ่งสามารถจับตาเครือข่ายไร้สายของคุณนั้นสามารถที่จะเข้าถึงข้อมูลของคุณได้เท่ากับคนที่แอบเข้ามาในสำนักงานของคุณ และเข้าถึงคอมพิวเตอร์ของคุณได้ผ่านการเชื่อมต่อสายอีเทอร์เน็ต สิ่งที่ต้องทำเพื่อรักษาความปลอดภัยให้กับเครือข่ายไร้สายนั้นแตกต่างกันไป มันขึ้นอยู่กับฮาร์ดแวร์และซอฟต์แวร์ของ[*จุดเข้าถึง*](/en/glossary#Router)ของคุณ แต่ขั้นตอนเหล่านั้นก็ไม่ได้ยากอะไรที่จะทำตาม

###พื้นที่ทำงานของคุณ ###

- คุณควรระมัดระวังในการวางจอคอมพิวเตอร์ของคุณ ทั้งตอนที่ตั้งอยู่บนโต๊ะทำงาน หรือตอนที่คุณไม่อยู่สำนักงาน เพื่อป้องกันไม่ให้คนอื่นอ่านสิ่งที่ปรากฏอยู่บนจอคอมพิวเตอร์ การวางตำแหน่งจอคอมพิวเตอร์ที่เหมาะสมในสำนักงานนั้นหมายความถึงการพิจารณาตำแหน่งของหน้าต่าง ประตูที่เปิด และพื้นที่นั่งรอของแขกด้วย (ถ้ามี)

- เคสคอมพิวเตอร์ตั้งโต๊ะส่วนใหญ่จะมีช่องไว้สำหรับให้คุณติดแม่กุญแจป้องกันไม่ให้คนที่ไม่มีกุญแจสามารถเข้าไปข้างในเครื่องคอมพิวเตอร์ได้ ถ้าคุณมีเคสแบบนี้ไว้ในสำนักงาน คุณควรจะปิดล๊อคไว้เพื่อไม่ให้ผู้บุกรุกสามารถที่จะเข้าไปยุ่มย่ามกับอุปกรณ์ฮาร์ดแวร์ภายใน ในกรณีที่คุณจะซื้อคอมพิวเตอร์เครื่องใหม่ คุณอาจพิจารณาหาซื้อเคสคอมพิวเตอร์แบบนี้

- ให้ใช้[*สายรักษาความปลอดภัย*](/en/glossary#Security_cable) ที่ปิดล๊อคได้ในที่ที่สามารถทำได้เพื่อป้องกันผู้บุกรุกไม่ให้โจรกรรมเครื่องคอมพิวเตอร์ได้ เรื่องนี้สำคัญมากสำหรับคอมพิวเตอร์พกพาและคอมพิวเตอร์ตั้งโต๊ะเครื่องเล็กๆ ซึ่งสามารถซ่อนไว้ในกระเป๋าถือหรือภายใต้เสื้อโค้ต

### ซอฟต์แวร์และการตั้งค่าที่เกี่ยวข้องกับความปลอดภัยทางกายภาพ ###

- ต้องแน่ใจว่า เมื่อคุณรีสตาร์ทคอมพิวเตอร์ คอมพิวเตอร์จะถามให้คุณใส่รหัสผ่านก่อนที่จะยอมให้คุณใช้งานซอฟต์แวร์และเข้าถึงไฟล์ต่างๆ ทุกครั้ง ถ้าเครื่องคอมพิวเตอร์ไม่ถามคุณแบบนี้ สามารถตั้งให้คุณลักษณะนี้ที่อยู่ในวินโดวส์สทำงานได้ โดยการคลิกที่เมนู *Start* และให้เลือกที่ Control Panel และดับเบิ้ลคลิกที่ User Account ในหน้าจอ User Account ให้เลือกที่บัญชีของคุณ และคลิ๊กที่ Create a Password เลือกรหัสผ่านที่ปลอดภัยอย่างที่ได้อธิบายใน [***บทที่ 3: สร้างและเก็บรหัสผ่านให้ปลอดภัย***](/th/chapter-3)ใส่รหัสผ่าน รับรอง และคลิก Create a Password และคลิก Yes และ Make Private

- มีการตั้งค่า 2-3 อย่างที่สามารถทำได้ที่ [*ไบออส*](/th/glossary#BIOS) คอมพิวเตอร์ของคุณซึ่งเกี่ยวข้องกับความปลอดภัยทางกายภาพ ประการแรกคุณควรกำหนดค่าคอมพิวเตอร์ของคุณเพื่อไม่ให้มัน *[บูท](/th/glossary#Booting)* ได้จากอุปกรณ์ USB ซีดีรอม หรือ ดีวีดีไดรฟ์ ประการที่สองคุณควรตั้งรหัสผ่านที่ [*ไบออส*](/th/glossary#BIOS) เองเพื่อกันไม่ให้ผู้บุกรุกสามารถลบการตั้งค่าที่มีมาก่อนหน้านี้ และย้ำกันอีกครั้งว่าคุณควรเลือกรหัสผ่านที่มีความปลอดภัย

- ถ้าคุณพึ่งพาฐานข้อมูลรหัสผ่านที่ปลอดภัย อย่างที่ได้กล่าวไว้ใน [***บทที่ 3***](/th/chapter-3)เพื่อที่จะเก็บรหัสผ่านวินโดวส์ หรือ [*ไบออส*](/th/glossary#BIOS) สำหรับเครื่องคอมพิวเตอร์เครื่องหนึ่งๆ ต้องแน่ใจว่าคุณไม่ได้เก็บสำเนาฐานข้อมูลที่มีเพียงฉบับเดียวไว้ในคอมพิวเตอร์เครื่องนั้น

- ฝึกล็อคบัญชีของคุณทุกครั้งเมื่อคุณเดินออกจากเครื่องคอมพิวเตอร์ให้เป็นนิสัย บนระบบปฏิบัติการวินโดวส์ คุณสามารถทำได้อย่างรวดเร็วโดยการกดปุ่มที่มีเครื่องหมายวินโดวส์ค้างไว้และกดปุ่ม L ซึ่งกรณีนี้จะทำงานได้เฉพาะเมื่อคุณได้สร้างรหัสผ่านสำหรับบัญชีของคุณไว้แล้วดังที่ได้อธิบายไว้ข้างบน

- [*เข้ารหัส*](/th/glossary#Encryption)ข้อมูลอ่อนไหวที่อยู่ในคอมพิวเตอร์และที่อยู่ในอุปกรณ์เก็บข้อมูลที่อยู่ในสำนักงานคุณ ดู [***บทที่ 4: ปกป้องไฟล์ข้อมูลอ่อนไหวในคอมพิวเตอร์ของคุณ***](/th/chapter-4) สำหรับรายละเอียดเพิ่มเติม และเครื่องชี้ไปยังคู่มือแนะนำการใช้ที่เหมาะสม

<div class=background markdown=1>
รูโด : ฉันค่อนข้างกังวลในการเข้าไปยุ่งวุ่นวายกับไบออส ฉันจะทำเครื่องเสียหายหรือไม่ถ้าทำอะไรผิดพลาดลงไป

อ็อตโต : แน่นอนคุณอาจจะอาจเกิดอาการกังวลได้ อย่างน้อยก็สักพัก อันที่จริงการตั้งค่าที่คุณอาจต้องเข้าไปทำการเปลี่ยนแปลงเป็นส่วนที่ค่อนข้างธรรมดามาก แต่หน้าจอไบออสเองอาจดูน่ากลัว และก็เป็นไปได้ที่คุณจะไม่สามารถเปิดเครื่องคอมพิวเตอร์ได้ถ้าคุณทำอะไรผิดพลาดลงไป โดยทั่วไปถ้าคุณรู้สึกไม่สะดวกใจในการที่เข้าไปทำอะไรกับไบออสคุณอาจขอให้ใครสักคนที่มีประสบการณ์ด้านการจัดการคอมพิวเตอร์ช่วยเหลือคุณได้
</div>

### อุปกรณ์บันทึกที่พกพาได้ ###

- รักษาคอมพิวเตอร์พกพา โทรศัพท์มือถือ และอุปกรณ์เก็บข้อมูลอื่นๆ ซึ่งเก็บข้อมูลที่มีความอ่อนไหวไว้กับตัวคุณตลอดเวลา โดยเฉพาะอย่างยิ่งขณะที่คุณเดินทางหรือพักอยู่ในโรงแรม ใช้[*สายนิรภัย*](/th/glossary#Security_cable)กับคอมพิวเตอร์พกพาในระหว่างการเดินทางเป็นความคิดที่ดี จำไว้ว่าเวลาที่คุณรับประทานอาหารเป็นช่วงเวลาที่หัวขโมยมักฉวยโอกาสเสมอ ซึ่งหัวขโมยเหล่านี้บางคนเรียนรู้ว่าต้องเดินดูตามห้องต่างๆ ของโรงแรมในตอนกลางวันมองหาคอมพิวเตอร์พกพาซึ่งเป็นเวลาที่คอมพิวเตอร์พกพาเหล่านี้ถูกทิ้งไว้โดยไม่มีการเฝ้าระวัง

- ถ้าคุณมีคอมพิวเตอร์พกพา แท็บเล็ต หรืออุปกรณ์เก็บข้อมูลเคลื่อนย้ายได้อื่นๆ พยายามหลีกเลี่ยงที่จะเปิดเผยให้คนอื่นเห็นอุปกรณ์เหล่านี้ ไม่มีความจำเป็นใดๆ ที่แสดงให้หัวขโมยเห็นว่าคุณกำลังถือฮาร์ดแวร์ที่มีค่าเหล่านั้น หรือแสดงให้คนที่อาจต้องการเข้าถึงข้อมูลของคุณ ว่าในกระเป๋าสะพายบ่าของคุณเก็บฮาร์ดไดรฟ์ที่เต็มไปด้วยข้อมูลเหล่านั้นอยู่ พยายามหลีกเลี่ยงการใช้อุปกรณ์พกพาเหล่านี้ในพื้นที่สาธารณะ และให้นึกถึงการพกพาคอมพิวเตอร์ไว้ในสิ่งที่ดูไม่เหมือนกระเป๋าใส่คอมพิวเตอร์แบบนี้โดยเฉพาะ


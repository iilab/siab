

---

lang: th
community: guide
type: tactics
legacy: True
child: True
weight: 2
depth: 3
title: Hiding your sensitive information

---

การเก็บตู้นิรภัยไว้ในบ้านหรือในสำนักงานของคุณ หรือการไม่บอกใครว่ามีอะไรอยู่ในกระเป๋าของคุณ เป็นประเด็นที่ค่อนข้างชัดเจนในตัวเอง อย่างไรก็ตามหลายคนกังวลว่าตนจะถูกกล่าวหาว่ากระทำผิดกฎหมายหากใช้[*การเข้ารหัส*](/th/glossary#Encryption) แม้ว่าการเข้ารหัสจะมีเหตุผลที่ชอบด้วยกฏหมายมากกว่า แต่ความกังวลก็ไม่ได้ลดน้อยลงเลย มีเหตุผลที่สำคัญอยู่สองประการว่าทำไมคุณควรหลีกเลี่ยงการใช้เครื่องมืออย่าง[*ทรูคริปท์*](/th/glossary#TrueCrypt) ซึ่งได้แก่ ความเสี่ยงต่อการถูกกล่าวหาว่ากระทำผิดกฎหมาย และความเสี่ยงของการระบุตำแหน่งที่อยู่ของข้อมูลอ่อนไหวที่สุดของคุณได้

### ข้อพิจารณาต่อความเสี่ยงจากการถูกกล่าวหาว่ากระทำผิดกฎหมาย ###

[*การเข้ารหัส*](/th/glossary#Encryption)เป็นการกระทำที่ผิดกฎหมายในบางประเทศ ซึ่งยังรวมถึงการดาวน์โหลด ติดตั้ง และใช้ซอฟต์แวร์เหล่านี้ที่อาจเป็นความผิดในตัวมันเอง และในกรณีที่คุณต้องการปกป้องข้อมูลจากเจ้าหน้าที่ตำรวจ ทหาร หรือหน่วยข่าวกรอง การละเมิดกฎหมายจากการเข้ารหัสอาจถูกใช้เป็นข้ออ้างให้บุคคลเหล่านั้นมาสอบสวนกิจกรรมของคุณหรือองค์กรของคุณจนอาจถูกฟ้องร้องดำเนินคดีได้ ในความเป็นจริงแล้ว ภัยคุกคามเหล่านี้อาจไม่เกี่ยวข้องเลยกับความชอบด้วยกฎหมายของเครื่องมือนั้น อย่างไรก็ตาม การเข้าไปเกี่ยวข้องกับซอฟต์แวร์[*เข้ารหัส*](/th/glossary#Encryption) เมื่อใดก็ตาม อาจเพียงพอที่จะทำให้คุณถูกฟ้องดำเนินคดีอาญาหรือถูกตั้งข้อหาว่าเป็นสายลับ (โดยไม่สนใจว่าอันที่จริง แล้วคุณเก็บอะไรไว้ในชุดข้อมูลที่ถูก[*เข้ารหัส*](/th/glossary#Encryption) นอกจากนี้คุณอาจต้องคิดให้รอบคอบว่า เครื่องมือเข้ารหัสเหล่านั้นเหมาะสมกับสถานการณ์ของคุณหรือไม่

ถ้าเป็นกรณีเช่นนี้ คุณก็มีทางเลือกสองสามประการ

- คุณไม่ใช้ซอฟต์แวร์ความปลอดภัยเลยก็ได้ ซึ่งแปลว่าคุณต้องเก็บเฉพาะข้อมูลที่ไม่เป็นความลับ หรือต้องคิดค้นระบบรหัสคำเพื่อที่จะปกป้องส่วนสำคัญของข้อมูลที่อ่อนไหวของคุณ 
- คุณอาจต้องพึ่งพา[*เทคนิคการพรางข้อมูล (steganography)*](/th/glossary#Steganography) เพื่อซ่อนข้อมูลอ่อนไหวแทนการเข้ารหัส มีเครื่องมือที่ช่วยคุณมากมาย แต่การใช้เครื่องมือเหล่านั้นจะต้องเตรียมการอย่างระมัดระวัง และคุณก็ยังมีความเสี่ยงว่าจะกระทำผิดกฎหมายจากมุมมองของคนที่รู้ว่าคุณใช้เครื่องมืออะไร
- คุณอาจลองที่จะเก็บข้อมูลอ่อนไหวทั้งหมดของคุณไว้ในบัญชีอีเมลที่ปลอดภัย แต่กรณีนี้ต้องมีระบบเชื่อมต่อเครือข่ายที่เชื่อใจได้ และคุณต้องมีความรู้ความเข้าใจค่อนข้างลึกซึ้งในเรื่องคอมพิวเตอร์และระบบอินเทอร์เน็ต เทคนิคเหล่านี้ตั้งอยู่บนสมมุติฐานว่าการ[*เข้ารหัส*](/th/glossary#Encryption) ทั้งเครือข่ายทำให้คุณถูกกล่าวหาว่ากระทำผิดกฎหมายได้น้อยกว่าการเข้ารหัสเฉพาะไฟล์ และยังสามารถหลีกเลี่ยงการทำสำเนาข้อมูลอ่อนไหวลงไปฮาร์ดไดรฟ์โดยไม่ตั้งใจ หรือทิ้งฮาร์ดดิสก์ไว้ที่นั่น
- คุณเก็บข้อมูลอ่อนไหวของคุณไว้นอกคอมพิวเตอร์ ด้วยการเก็บไว้ในแฟลชไดรฟ์ หรือหรือฮาร์ดดิสก์ที่เคลื่อนย้ายได้ อย่างไรก็ตามอุปกรณ์เหล่านี้เปราะบางยิ่งกว่าคอมพิวเตอร์หากว่าคุณทำหาย หรือโดนยึดไว้ ดังนั้นโดยปกติแล้วการเก็บข้อมูลอ่อนไหวที่ยังไม่เข้ารหัสไว้ในอุปกรณ์เหล่านี้ไม่ใช่ความคิดที่ดีนัก
	
ถ้าจำเป็น คุณอาจใช้กลวิธีอย่างที่กล่าวมาข้างต้น อย่างไรก็ตาม แม้ในสภาวการณ์ที่คุณกงัวลว่าจะถูกกล่าวหาว่ากระทำผิดกฎหมาย การใช้[*ทรูคริปท์*](/th/glossary#TrueCrypt)ก็อาจจะยังเป็นวิธีที่ปลอดภัยที่สุด ในขณะเดียวกันก็ต้องปิดบังกลุ่มไฟล์ข้อมูลที่[*เข้ารหัส*](/th/glossary#Encryption)ไว้ให้ดีที่สุดเท่าที่ทำได้

ถ้าต้องการทำให้กลุ่มไฟล์ข้อมูลที่เข้ารหัสไม่สะดุดตามากนัก คุณอาจเปลี่ยนชื่อเพื่อทำให้ไฟล์นั้นดูเหมือนเป็นไฟล์ประเภทอื่นๆได้ เช่น ลงท้ายด้วย .iso เพื่อปกปิดว่าไฟล์นั้นเป็นไฟล์ซีดีภาพ นี่เป็นทางเลือกหนี่งที่ใช้งานได้กับกลุ่มไฟล์ข้อมูลที่มีขนาดประมาณ 700 เมกะไบต์ คำต่อท้ายประเภทอื่นๆ อาจดูสมจริงมากว่าหากเป็นกลุ่มไฟล์ที่มีขนาดเล็ก

การกระทำเช่นนี้คล้ายกับการซ่อนตู้นิรภัยไว้หลังภาพวาดบนผนังในที่ทำงานของคุณ อาจจะไม่รอดพ้นสายตาหากมีการตรวจสอบอย่างละเอียด แต่มันพอช่วยให้ความคุ้มครองได้บ้าง คุณอาจเปลี่ยนชื่อโปรแกรม[*ทรูคริปท์*](/th/glossary#TrueCrypt) โดยทำเหมือนว่าคุณเก็บมันแบบไฟล์ธรรมดาในฮาร์ดดิสก์หรือแฟลชไดรฟ์แทนที่จะติดตั้งแบบเป็นโปรแกรม[***คู่มือการแนะนำใช้ทรูคริปท์***](/th/truecrypt_main) ได้อธิบายวิธีการดังกล่าวไว้

### ข้อพิจารณาต่อความเสี่ยงจากการระบุข้อมูลอ่อนไหว ###

บ่อยครั้งที่คุณอาจไม่ค่อยกังวลถึงผลที่ตามมาของการ “ถูกจับได้” ว่ามีซอฟต์แวร์ [*เข้ารหัส*](/th/glossary#Encryption) อยู่ในคอมพิวเตอร์ หรือในแฟลชไดรฟ์ของคุณ และมักจะกังวลมากกว่าว่ากลุ่มข้อมูลที่เข้ารหัสไว้จะระบุตำแหน่งได้ว่าคุณเก็บข้อมูลที่คุณต้องการปกป้องไว้ที่ไหน อาจจะเป็นจริงที่ว่าไม่มีใครเข้ามาอ่านข้อมูลเหล่านี้ได้ แต่ผู้บุกรุกก็รู้ว่าข้อมูลอยู่ตรงไหน และคุณได้ดำเนินการปกป้องมัน สิ่งเหล่านี้ทำให้คุณต้องเผชิญกับวิธีหลากหลายที่ไม่ใช่วิธีเชิงทางเทคนิคเท่านั้น ที่ผู้บุกรุกอาจใช้เพื่อการเข้าถึงข้อมูลเหล่านั้น เช่น การข่มขู่ การแบล็คเมล์ การสอบสวน หรือการทรมาน ซึ่งในบริบทนี้เองที่คุณลักษณะการปฏิเสธ (deniability feature) ของ[*ทรูคริปท์*](/th/glossary#TrueCrypt) จะเข้ามามีบทบาทดังที่จะอธิบายในรายละเอียดด้านล่างนี้

คุณลักษณะการปฏิเสธของ[*ทรูคริปท์*](/th/glossary#TrueCrypt) เป็นวิธีหนึ่งซึ่งไปไกลมากกว่าเครื่องมือที่ใช้ใน[*การเข้ารหัส*](/th/glossary#Encryption)จะว่าไปแล้วคุณลักษณะแบบนี้ก็เป็นรูปแบบหนึ่งของ[*การอำพรางข้อมูล*](/th/glossary#Steganography) ซึ่งจะปิดบังข้อมูลอ่อนไหวที่สุดของคุณให้ดูเหมือนเป็นข้อมูลที่มีความอ่อนไหวน้อยกว่าอื่นๆที่ถูกซ่อนไว้ อาจเทียบเคียงได้กับการติดตั้ง “ช่องว่างหลอก” คือมีช่องว่างไว้เก็บของใต้พื้นตู้นิรภัยอีกชั้น แต่มีการทำพื้นปกปิดให้เหมือนว่าตู้นิรภัยไม่มีอะไรซ่อนข้างใต้อยู่อีกแล้ว ที่มองเห็นได้ยาก ไว้ในตู้นิรภัยที่มองเห็นได้ในสำนักงาน ถ้าผู้บุกรุกขโมยกุญแจของคุณ หรือข่มขู่คุณให้บอกรหัสผ่านในการเปิดตู้นิรภัย ผู้บุกรุกจะพบแต่ของที่ทำไว้”หลอกตา”แต่ไม่ใช่ข้อมูลจริงๆ ที่คุณต้องการจะปกป้อง

มีแค่คุณเท่านั้นที่รู้ว่าตู้นิรภัยของคุณมีช่องว่างด้านหลังอยู่ ซึ่งจะทำให้คุณ“ปฏิเสธ”ได้ว่าคุณเก็บรักษาความลับอื่นๆ นอกจากสิ่งที่คุณได้ให้กับผู้บุกรุกไปแล้ว และสิ่งนี้อาจช่วยปกป้องคุณในสถานการณ์ที่คุณจำต้องเปิดเผยรหัสผ่านด้วยเหตุผลบางประการ เหตุผลเหล่านั้นอาจเป็นการข่มขู่ว่าจะใช้กฎหมาย หรือการข่มขู่ทางกายภาพต่อความปลอดภัยของตัวคุณ หรือ เพื่อนร่วมงาน ผู้มีส่วนร่วมกับกิจกรรมของคุณ เพื่อน หรือสมาชิกในครอบครัว จุดประสงค์ของการปฏิเสธนี้เพื่อให้โอกาสคุณหลบหนีจากสถานการณ์ที่อาจเป็นอันตรายได้ อย่างไรก็ตาม ดังที่ได้อธิบายไว้ในหัวข้อ [***ข้อพิจารณาต่อความเสี่ยงจากการถูกกล่าวหาว่ากระทำผิดกฎหมาย***](#Considering_the_risk_of_self-incrimination) คุณลักษณะการซ่อนข้อมูลแบบนี้ก็อาจไม่มีประโยชน์นัก ในกรณีที่เพียงแค่การถูกจับพร้อมด้วยตู้นิรภัยในสำนักงานของคุณก็เพียงพอแล้วที่จะนำไปสู่ผลซึ่งไม่อาจยอมรับได้

คุณลักษณะในการปฏิเสธของ[*ทรูคริปท์*](/th/glossary#TrueCrypt)นั้นทำงานโดยเก็บ “กลุ่มข้อมูลที่ซ่อนเอาไว้” ภายในกลุ่มข้อมูลที่[*เข้ารหัส*](/th/glossary#Encryption) ปกติ คุณเปิดกลุ่มข้อมูลที่ซ่อนอยู่นี้โดยใส่รหัสที่ต่างออกไปจากที่คุณใช้ปกติ ถึงแม้ผู้บุกรุกที่มีความสามารถทางเทคนิคมากจะสามารถเจาะเข้าไปกลุ่มข้อมูลมาตรฐานได้ แต่ก็จะไม่เจอกลุ่มข้อมูลที่ซ่อนไว้ แน่นอนว่าผู้บุกรุกย่อมรู้ดีว่า [*ทรูคริปท์*](/th/glossary#TrueCrypt) ซ่อนข้อมูลในลักษณะนี้ได้ ดังนั้นจึงไม่มีอะไรรับประกันได้ว่าภัยคุกคามแบบนี้จะหายไปทันทีที่คุณเปิดเผยรหัสผ่านหลอก (decoy password) อย่างไรก็ตามมีคนจำนวนมากที่ใช้ [*ทรูคริปท์*](/th/glossary#TrueCrypt) โดยใช้คุณสมบัตินี้ไม่เป็น นั่นจึงก็ทำให้เขามักไม่รู้ว่า มันมีการ [*เข้ารหัส*](/th/glossary#Encryption) อันหนึ่ง ซึ่งมี “ช่องว่างหลอก” แบบนี้หรือไม่ ดังนั้นจึงเป็นหน้าที่ของคุณที่ยืนยันว่าจะไม่เปิดเผยชุดข้อมูลที่ซ่อนไว้ด้วยเครื่องมือเชิงเทคนิค เช่น การเปิดกลุ่มข้อมูลนั้นทิ้งไว้ หรือ ยอมให้แอปพลิเคชันอื่นๆ สร้างทางลัด (shortcut) ของไฟล์ที่เก็บอยู่ในนั้น หัวข้อ[***เอกสารอ่านเพิ่มเติม***](/th/chapter_4_3)ด้านล่างสามารถชี้แจงรายละเอียดเกี่ยวกับเรื่องนี้ได้ 

<div class="background" markdown="1">
คลาวเดีย: เอาล่ะ เราโยนข้อมูลขยะบางอย่างไปที่กลุ่มข้อมูลมาตรฐาน และย้ายคำให้การลทั้งหมดไปอยู่ในกลุ่มข้อมูลที่ซ่อนอยู่ คุณมีไฟล์ PDF เก่าๆ หรืออะไรก็ได้ที่เรานำมาใช้ได้ไหม?

ปาโบล: อืม ผมก็กำลังคิดเรื่องนั้นอยู่เหมือนกัน ผมหมายความว่า แนวคิดก็คือเราจะยอมบอกรหัสผ่านหลอกหากว่าเราไม่มีทางเลือกอย่างอื่นใช่ไหม? แต่การจะทำให้รหัสผ่านหลอกดูน่าเชื่อถือ เราต้องทำให้ไฟล์เหล่านั้นดูสำคัญ คุณคิดอย่างนั้นหรือไม่? ไม่อย่างนั้นแล้ว ทำไมเราจะต้องยุ่งยากเข้ารหัสไฟล์พวกนั้น บางทีเราอาจใช้เอกสารทางการเงินที่ไม่เกี่ยวข้อง หรือใช้รายการรหัสผ่านเข้าเว็บไซต์หรืออะไรก็ได้
</div>


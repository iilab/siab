

---

lang: th
community: guide
type: tactics
legacy: True
child: True
weight: 4
depth: 3
title: Creating your physical security policy

---

เมื่อคุณได้ประเมินภัยคุกคามต่อความเปราะบางที่คุณหรือองค์กรของคุณจะต้องเผชิญแล้ว คุณจะต้องพิจารณาว่ามีขั้นตอนอะไรที่ทำได้เพื่อปรับปรุงความปลอดภัยทางกายภาพของคุณ คุณควรสร้าง[*นโยบายความปลอดภัย*](/th/glossary#Security_policy)ที่เป็นรายละเอียดโดยเขียนนโยบายเหล่านี้เป็นขั้นเป็นตอน เอกสารที่ได้เป็นผลลัพธ์นี้จะทำหน้าที่เป็นแนวทางปฏิบัติโดยทั่วไปสำหรับตัวคุณเอง เพื่อนร่วมงานของคุณ และผู้ที่เพิ่งเข้ามาทำงานใหม่ในองค์กรของคุณ นโยบายความปลอดภัยนี้ควรจะมีใบรายการตรวจดูว่ามีอะไรที่จะที่ต้องทำบ้างในกรณีที่เกิดเหตุฉุกเฉินด้านความปลอดภัยทางกายภาพรูปแบบต่างๆ ทุกคนที่เกี่ยวข้องควรจะใช้เวลาในการอ่าน ดำเนินการ และรักษาสิ่งต่างๆ ให้อยู่ภายใต้มาตรฐานที่วางไว้ พวกเขาเองควรจะได้รับแรงสนับสนุนให้กล้าที่จะถามคำถามและให้คำแนะนำเพื่อที่จะปรับปรุงเอกสารนโยบายความปลอดภัยนั้น

[*นโยบายความปลอดภัย*](/th/glossary#Security_policy) ของคุณอาจเขียนหมวดหมู่ต่างๆ ไว้ตามแต่สถานการณ์:

- นโยบายการเข้าไปในสำนักงานโดยกล่าวถึงประเด็นเรื่องระบบสัญญาณเตือนภัย เรื่องว่าควรมีกุญแจอะไรบ้างและใครควรมีกุญแจเหล่านั้น เรื่องการอนุญาตให้แขกเข้ามาในสำนักงาน หรือว่าเรื่องทำสัญญาทำความสะอาดกับใคร และประเด็นอื่นๆ
- นโยบายเกี่ยวกับการจัดพื้นที่ในสำนักงานว่าพื้นที่ส่วนไหนเป็นเขตหวงห้ามเฉพาะผู้มาเยือนที่ได้รับอนุญาตเท่านั้น
- รายการอุปกรณ์สิ่งของของคุณ รวมถึงหมายเลขลำดับ และคำพรรณนารูปร่างทางกายภาพของอุปกรณ์สิ่งของเหล่านั้น
- แผนสำหรับการทิ้งขยะที่เป็นกระดาษซึ่งบันทึกข้อมูลอ่อนไหวอย่างปลอดภัย
- ขั้นตอนการดำเนินการกรณีฉุกเฉินที่เกี่ยวกับเรื่องต่างๆ ดังนี้:
    - ใครควรจะเป็นผู้รับแจ้งหากข้อมูลอ่อนไหวได้ถูกเปิดเผยออกไปหรือมีการวางไว้ผิดที่
    - เราควรจะติดต่อใครในกรณีที่เกิดอัคคีภัย วาตภัย หรือภัยธรรมชาติอื่นๆ
    - เราจะซ่อมแซมสิ่งสำคัญในกรณีฉุกเฉินอย่างไร
    - เราจะติดต่อบริษัทหรือองค์กรที่เป็นผู้ให้บริการ เช่น ไฟฟ้า น้ำ หรือ บริการเชื่อมต่ออินเทอร์เน็ตอย่างไร
    - เราจะกู้ข้อมูลจากระบบสำรองข้อมูลต่างสถานที่จากระบบหลักอย่างไร คุณสามารถหาข้อแนะนำเพิ่มเติมเกี่ยวกับการสำรองข้อมูลใน [***บทที่ 5: กู้คืนข้อมูล***](/th/chapter-5)

คุณควรจะต้องมีการทบทวน[*นโยบายความปลอดภัย*](/th/glossary#Security_policy) ของคุณอยู่เป็นระยะ และปรับปรุงแก้ไขเพื่อที่จะสะท้อนให้รู้ว่ามีนโยบายอะไรได้เปลี่ยนแปลงไปบ้างตั้งแต่มีการทบทวนครั้งที่แล้ว และแน่นอน อย่าลืมที่สำรองเอกสาร[*นโยบายความปลอดภัย*](/th/glossary#Security_policy) ของคุณควบคู่ไปกับข้อมูลสำคัญอื่นๆที่เหลือของคุณ สำหรับข้อมูลเพิ่มเติมเกี่ยวกับการสร้าง[*นโยบายความปลอดภัย*](/th/glossary#Security_policy) ดูในส่วนของ [***เอกสารอ่านเพิ่มเติม***](/th/chapter-2_5)




---

lang: th
community: guide
type: tactics
legacy: True
child: True
weight: 4
depth: 3
title: Recovering from accidental file deletion

---

เมื่อคุณลบไฟล์ในวินโดวส์ คุณจะมองไม่เห็นไฟล์นั้น แต่เนื้อหาที่อยู่ในนั้นยังคงอยู่ในคอมพิวเตอร์ แม้กระทั่งหลังจากที่คุณทำให้ **Recycle Bin** ว่างเปล่า ข้อมูลจากไฟล์ที่คุณลบโดยปกติแล้วก็ค้นหาในฮาร์ดดิสก์ได้ สำหรับข้อมูลเพิ่มเติมในประเด็นนี้ดู  [***บทที่ 6: ทำลายข้อมูลอ่อนไหว***](/th/chapter-6) บางทีถ้าคุณลบไฟล์หรือโฟลเดอร์สำคัญโดยบังเอิญ ความปลอดภัยที่เปราะบางมีประโยชน์สำหรับคุณ มีโปรแกรมอยู่มากมายที่สามารถกู้เข้าถึงไฟล์ที่เพิ่งถูกลบออกไปได้ ซึ่งโปรแกรมแบบนี้รวมถึง[*รีคิววา (Recuva)*](/th/recuva_main)

<div class="getstarted" markdown="1">
 ภาคปฏิบัติ: เริ่มต้นกับคู่มือแนะนำในการใช้[*รีคิววา – โปรแกรมกู้คืนไฟล์*](/th/recuva_main)
</div>

เครื่องมือเหล่านี้อาจไม่ได้ผลเสมอไป เพราะว่าวินโดวส์อาจเขียนข้อมูลใหม่ทับข้อมูลที่ถูกลบไปแล้ว ดังนั้น สิ่่งสำคัญคือ คุณต้องทำอะไรให้น้อยที่สุดเท่าที่เป็นไปได้กับคอมพิวเตอร์ ระหว่างที่ลบไฟล์และช่วงที่พยายามกู้ไฟล์กลับคืนมาด้วยเครื่องมืออย่าง[*Recuva*](/th/recuva_main)ยิ่งคุณใช้คอมพิวเตอร์ของคุณนานเท่าใดก่อนที่จะพยายามที่จะกู้ไฟล์กลับคืนมา โอกาสประสบความสำเร็จในการกู้ไฟล์กลับคืนมายิ่งน้อยลง สิ่งนี้หมายความว่าคุณควรจะใช้รีคิววาแบบพกพามากกว่าที่จะติดตั้งโปรแกรมลงไปในเครื่องหลังจากที่มีการลบไฟล์ที่สำคัญไป การติดตั้งซอฟท์แวร์ต้องเขียนข้อมูลใหม่ลงไปในระบบไฟล์ ซึ่งเท่ากับเป็นการเขียนทับข้อมูลสำคัญที่คุณพยายามจะกู้คืนมาโดยบังเอิญ

ในขณะที่ฟังดูเหมือนว่าจะต้องทำอะไรหลายอย่างเพื่อที่จะดำเนินการตามนโยบายต่างๆ และเรียนรู้เครื่องมือต่างๆ ที่อธิบายในบทนี้ การคงไว้ซึ่งแผนการสำรองข้อมูลโดยที่คุณมีระบบนี้แล้ว ย่อมง่ายกว่าการที่จะต้องเริ่มต้นเป็นครั้งแรก และเมื่อคำนึงถึงว่าการสำรองข้อมูลอาจเป็นสิ่งสำคัญที่สุดในการรักษาความปลอดภัยข้อมูล คุณอาจจะวางใจได้ว่าการดำเนินการผ่านกระบวนการขั้นตอนต่างๆ เหล่านี้คุ้มค่าที่จะพยายามทำดู 



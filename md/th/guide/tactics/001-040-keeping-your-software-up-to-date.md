

---

lang: th
community: guide
type: tactics
legacy: True
child: True
weight: 4
depth: 3
title: Keeping your software up-to-date

---

โปรแกรมคอมพิวเตอร์มักจะมีขนาดใหญ่และซับซ้อน จึงหลีกเลี่ยงไม่ได้ว่าซอฟต์แวร์บางตัวที่คุณใช้เป็นประจำอาจมีข้อผิดพลาดที่ยังไม่ถูกค้นพบอยู่ และมีความเป็นไปได้ที่ข้อผิดพลาดเหล่านี้สามารถบ่อนทำลายความปลอดภัยคอมพิวเตอร์ของคุณได้ อย่างไรก็ตามผู้พัฒนาซอฟต์แวร์ได้พยายามค้นหาข้อผิดพลาดเหล่านี้ต่อเนื่องกันมาและได้ออกอัพเดทเพื่อที่จะแก้ไขข้อผิดพลาดเหล่านั้น **ดังนั้นจึงเป็นเรื่องจำเป็นอย่างยิ่งที่คุณจะต้องอัปเดตซอฟต์แวร์ทั้งหมดในคอมพิวเตอร์ของคุณ รวมทั้งระบบปฏิบัติการ** ถ้าวินโดวส์ไม่อัปเดตด้วยตัวมันเอง คุณสามารถปรับเปลี่ยนมันได้โดยการคลิกที่เมนู **Start** เลือก **All Programs** และคลิกที่ **Windows Update** ซึ่งจะทำให้อินเทอร์เน็ตเอกซ์พลอเรอร์ถูกเปิดขึ้นและคุณจะถูกนำเข้าสู่หน้าเพจอัปเดตของวินโดวส์ ซึ่งคุณสามารถเปิดส่วน **Automatic Updates** ให้อยู่ในสถานะใช้งานได้ โปรดดู [***เอกสารอ่านเพิ่มเติม***](/th/chapter_1_5)

เช่นเดียวกัน มันเป็นเรื่องสำคัญมากที่จะต้องแน่ใจว่าซอฟต์แวร์อื่นๆ ที่ติดตั้งอยู่ในคอมพิวเตอร์ของคุณนั้นอยู่ในสถานะอัปเดตล่าสุด ในการกระทำเช่นนี้ ประการแรกคุณต้องรู้ก่อนว่าคุณมีโปรแกรมอะไรบ้างอยู่ในคอมพิวเตอร์และอาจจะต้องลบโปรแกรมบางอย่างที่ไม่จำเป็น (สำหรับวินโดวส์ให้ไปที่ Control Panel และ *Programs* หรือ *Add/Remove Programs*) หลังจากนั้นให้ดูแต่ละโปรแกรมว่าเป็นรุ่นล่าสุดหรือไม่ ดูว่าจะอัปเดตได้อย่างไร และมันสามารถอัปเดตตัวเองโดยอัตโนมัติในอนาคตหรือไม่

### อัปเดตซอฟต์แวร์ฟรี และซอฟต์แวร์เสรีและโอเพนซอร์ส(FOSS)อยู่เสมอ ###

[*ซอฟต์แวร์ปิด(proprietary software)*](/th/glossary#Proprietary_software) มักจะต้องการให้พิสูจน์ว่าผู้ใช้ได้ซื้อซอฟต์แวร์นั้นๆ มาอย่างถูกกฎหมายก่อนที่จะยอมให้คุณติดตั้งการอัปเดตได้ ตัวอย่างเช่น ถ้าคุณใช้ไมโครซอฟท์วินโดวส์แบบละเมิดลิขสิทธิ์ โปรแกรมอาจจะอัพเดทตัวเองไม่ได้ ซึ่งจะทำให้คุณและข้อมูลของคุณเปราะบางมาก การที่คุณไม่มีใบอนุญาตที่ถูกต้อง คุณได้ทำให้ตัวคุณเองและคนอื่นๆ ตกอยู่ในความเสี่ยง การพึ่งพาซอฟต์แวร์ผิดกฎหมายยังสร้างความเสี่ยงที่ไม่ใช่ทางเทคนิคได้ด้วย เจ้าหน้าที่ในหลายประเทศเริ่มที่จะตรวจสอบความถูกต้องของใบอนุญาตสำหรับซอฟต์แวร์แต่ละอันที่อยู่ในความครอบครองและถูกใช้งานโดยองค์กรต่างๆ มากขึ้น เจ้าหน้าที่ตำรวจยึดคอมพิวเตอร์และปิดกิจการขององค์กรด้วยสาเหตุของการใช้ &quot;ซอฟต์แวร์ละเมิดลิขสิทธิ์&quot; เหตุผลทำนองนี้สามารถถูกใช้ในทางมิชอบได้ง่ายในประเทศที่เจ้าหน้าที่สามารถอ้างเหตุผลทางการเมืองในการแทรกแซงการดำเนินการขององค์กรต่างๆ โชคดีที่คุณไม่จำเป็นที่จะต้องซื้อซอฟต์แวร์ราคาแพงเหล่านั้นเพื่อที่จะปกป้องตัวคุณเองจากกลวิธีทำนองนี้

เราแนะนำอย่างยิ่งยวดให้คุณลองใช้[*ฟรีแวร์*](/th/glossary#Freeware) หรือ [*ซอฟต์แวร์เสรีและโอเพนซอร์ส*](/th/glossary#FOSS) (ซอฟต์แวร์ฟรีและระบบเปิด) เป็นทางเลือกแทนที่[*ซอฟต์แวร์ปิด*](/th/glossary#Proprietary_software)ซึ่งคุณกำลังใช้อยู่ตอนนี้ โดยเฉพาะโปรแกรมที่ไม่ได้รับใบอนุญาต เครื่องมือ [*ฟรีแวร์*](/th/glossary#Freeware) และ [*ซอฟต์แวร์เสรีและโอเพนซอร์ส*](/th/glossary#FOSS) มักจะเขียนขึ้นโดยอาสาสมัครขององค์กรไม่แสวงหากำไร และแม้กระทั่งอัปเดตโปรแกรมเหล่านี้โดยไม่คิดค่าใช้จ่าย โดยเฉพาะอย่างยิ่งเครื่องมือ [*ซอฟต์แวร์เสรีและโอเพนซอร์ส*](/th/glossary#FOSS) โดยทั่วไปถูกมองว่าเป็นเครื่องมือที่มีความปลอดภัยสูงกว่าซอฟต์แวร์ที่มีเจ้าของ เพราะเครื่องมือเหล่านั้นถูกพัฒนาขึ้นโดยวิถีทางที่โปร่งใสซึ่งยอมให้มีการตรวจสอบ[*ซอร์สโค้ด*](/th/glossary#Source_code) โดยกลุ่มผู้เชี่ยวชาญที่หลากหลาย ซึ่งผู้เชี่ยวชาญบางคนสามารถระบุปัญหาและเสนอวิธีแก้ไขให้ได้

โปรแกรม [*ซอฟต์แวร์เสรีและโอเพนซอร์ส*](/th/glossary#FOSS) หลายโปรแกรมมีหน้าตาและทำงานได้เกือบเหมือนกับซอฟต์แวร์ที่มีเจ้าของ ซอฟต์แวร์เสรีและโอเพนซอร์สถูกเขียนขึ้นเพื่อแทนที่โปรแกรมที่มีเจ้าของเหล่านั้น ในขณะเดียวกันคุณสามารถใช้โปรแกรมเหล่านี้เคียงคู่ไปกับโปรแกรมที่มีเจ้าของ รวมถึงระบบปฏิบัติการวินโดวส์โดยไม่มีปัญหาแต่อย่างใด กระทั่งถ้าเพื่อนร่วมงานของคุณยังคงใช้โปรแกรมบางอย่างที่เป็นรุ่นเชิงพาณิชย์ คุณก็ยังคงแลกเปลี่ยนไฟล์และแบ่งปันข้อมูลกับพวกเขาได้อย่างง่ายดาย โดยเฉพาะอย่างยิ่ง คุณอาจพิจารณาใช้ (Firefox) ธันเดอร์เบิร์ด (Thunderbird) หรือ [ลิเบอร์ออฟฟิศ (LibreOffice)](https://www.libreoffice.org/) แทนที่อินเทอร์เน็ตเอกซ์พลอเรอร์ (Internet Explorer) เอาท์ลุค (Outlook) หรือ เอาท์ลุคเอกซ์เพรส (Outlook Express)

อันที่จริงคุณย้ายออกจากไมโครซอฟท์วินโดวส์โดยสิ้นเชิงได้ และลองใช้ [*ซอฟต์แวร์เสรีและโอเพนซอร์ส*](/th/glossary#FOSS) ทางเลือกที่ชื่อว่า [*กนู/ลีนุกซ์ (GNU/Linux)*](/th/glossary#GNU_Linux) ทางที่ดีที่สุดในการที่จะรู้ว่าคุณพร้อมที่จะเปลี่ยนไปใช้โปรแกรมเหล่านั้นหรือยังก็คือการลองใช้ดู คุณอาจดาวน์โหลด [*อูบุนตูลินุกซ์ (Ubuntu Linux)*](http://www.ubuntu.com/) รุ่น[*ไลฟ์ซีดี (LiveCD)*](/th/glossary#LiveCD) ลองเขียนลงในซีดีหรือดีวีดี และลองใส่ในคอมพิวเตอร์และเปิดเครื่องใหม่ (restart) เมื่อโปรแกรมเสร็จสิ้นการโหลด คอมพิวเตอร์ของคุณจะทำงานด้วยระบบปฏิบัติการ[*กนู/ลีนุกซ์*](/th/glossary#GNU_Linux) และคุณตัดสินใจได้ตามสบาย ไม่ต้องกังวล สิ่งเหล่านี้ไม่มีอะไรถาวร เมื่อคุณเสร็จลองดู ก็เพียงแค่ปิดเครื่องและเอาอูบุนตูไลฟ์ซีดีออก ครั้งต่อไปที่คุณเปิดเครื่อง คุณก็จะกลับเข้าสู่ระบบปฏิบัติการวินโดวส์ โปรแกรมใช้งาน การตั้งค่าและข้อมูลทั้งหมดจะอยู่สภาพเดิม นอกจากนี้ข้อดีของอูบุนตูในเรื่องความปลอดภัยคือ ยังมีเครื่องมืออัปเดตที่ไม่ต้องเสียค่าใช้จ่ายและง่ายต่อการใช้งานซึ่งจะรักษาระบบปฏิบัติและซอฟต์แวร์อื่นๆ ส่วนมากของคุณให้ไม่ล้าสมัยและปลอดภัยอยู่เสมอ




---

lang: th
community: guide
type: tactics
legacy: True
child: True
weight: 2
depth: 3
title: Understanding censorship circumvention

---

ถ้าคุณไม่สามารถเข้าถึงเว็บไซต์ได้โดยตรงเพราะว่าเว็บไซต์นั้นถูกปิดกั้น ด้วยวิธีใดวิธีหนึ่งดังที่อธิบายไว้ด้านบน คุณจะต้องหาทางเลี่ยงสิ่งกีดขวางเหล่านั้น เซิร์ฟเวอร์[*พร็อกซี*](/th/glossary#Proxy)ที่ปลอดภัยซึ่งตั้งอยู่ในประเทศที่ไม่มีการคัดกรองเนื้อหาบนอินเทอร์เน็ตเปิดทางอ้อมให้คุณ โดยดึงเอาหน้าเว็บที่คุณร้องขอ แล้วส่งหน้านั้นให้คุณ จากมุมมองของ[*ผู้ให้บริการอินเทอร์เน็ต(ISP)*](/th/glossary#ISP) ของคุณ มันจะปรากฏเพียงแค่ว่าคุณกำลังสื่อสารอย่างปลอดภัยกับคอมพิวเตอร์ที่ไม่รู้จัก (นั่นก็คือ เซิร์ฟเวอร์พร็อกซี) จากพื้นที่ใดพื้นที่หนึ่งบนอินเทอร์เน็ต
 
![](/sites/securitybkp.ngoinabox.org/security/files/img/2-en.png)

แน่นอนว่า หน่วยงานรัฐที่รับผิดชอบด้านการปิดกั้นเนื้อหาบนอินเทอร์เน็ตในประเทศของคุณ (หรือบริษัทที่อัปเดตข้อมูลล่าสุดแก่ซอฟต์แวร์คัดกรองเนื้อหา) ที่สุดแล้วอาจจะรู้ว่า “คอมพิวเตอร์ที่ไม่รู้จัก” ที่จริงก็คือ[*พร็อกซี*](/th/glossary#Proxy)หลบเลี่ยงการปิดกั้น ถ้าสิ่งนี้เกิดขึ้น[*ที่อยู่ไอพี(IP address)*](/th/glossary#IP_address)ของพร็อกซีก็อาจถูกขึ้น[*บัญชีดำ*](/th/glossary#Blacklist)เสียเอง และไม่สามารถใช้งานได้ต่อไป อย่างไรก็ตามโดยปกติแล้วจะใช้เวลาพอสมควรในการที่ พร็อกซี จะถูกปิดกั้น และผู้ที่สร้างและอัปเดตเครื่องมือที่ใช้ในการเลี่ยงการปิดกั้นตระหนักถึงการคุกคามนี้อย่างดี โดยปกติพวกเขาจะโต้ตอบโดยใช้วิธีใดวิธีหนึ่ง หรือทั้งสองวิธี ดังต่อไปนี้

- **พร็อกซีซ่อนเร้น** เป็นพร็อกซีที่ยากจะระบุตำแหน่งเจอ นี่เป็นเหตุผลหนึ่งว่าทำไมมันจึงเป็นเรื่องสำคัญในการใช้[*พร็อกซี*](/t้h/glossary#Proxy) ที่มีระบบรักษาความปลอดภัย เพราะเตะตาน้อยกว่า อย่างไรก็ตาม[*การเข้ารหัส*](/th/glossary#Encryption) เป็นเพียงส่วนหนึ่งของวิธีการนี้ ผู้ให้บริการ[*พร็อกซี*](/t้h/glossary#Proxy) จะต้องระมัดระวังเมื่อเปิดเผยตำแหน่งให้กับผู้ใช้บริการรายใหม่ ถ้าผู้ใช้พร็อกซียังคงต้องการซ่อนเร้นพร็อกซีอยู่
	
- **พร็อกซี่แบบใช้แล้วทิ้ง**จะถูกแทนที่โดยพร็อกซีใหม่ได้อย่างรวดเร็วหากถูกปิดกั้น ในกรณีนี้กระบวนการแจ้งให้ผู้ใช้บริการทราบว่าจะหา[*พร็อกซี*](/th/glossary#Proxy)ทดแทนได้อย่างอย่างไร อาจจะเป็นกระบวนการที่ปลอดภัยเฉพาะ เครื่องมือหลบเลี่ยงการปิดกั้นประเภทนี้จึงพยายามที่จะเผยแพร่[*พร็อกซี*](/th/glossary#Proxy)ใหม่ให้เร็วกว่าการโดนปิดกั้น 

ในท้ายที่สุด ตราบเท่าที่คุณสามารถเข้าถึง[*พร็อกซี*](/th/glossary#Proxy)ที่คุณไว้วางใจ เพื่อดึงเอาบริการบนอินเทอร์เน็ตที่คุณร้องขอ ทั้งหมดที่คุณต้องทำก็คือ ส่งคำร้องขอไปยังพร็อกซีดังกล่าวและตรวจดูด้วยแอปพลิเคชั่นอินเทอร์เน็ตที่เหมาะสม โดยปกติแล้ว รายละเอียดของกระบวนการนี้จะเป็นไปโดยอัตโนมัติ ด้วยซอฟต์แวร์หลบเลี่ยงการปิดกั้นที่ติดตั้งอยู่บนคอมพิวเตอร์ของคุณ ด้วยการปรับแต่งการตั้งค่าเบราว์เซอร์ของคุณ หรือ โดยชี้ให้เบราว์เซอร์ของคุณไปยังหน้าของ[*พร็อกซี*](/th/glossary#Proxy) เครือข่ายนิรนาม[*ทอร์ (Tor)*](/th/glossary#Tor)ดังที่จะอธิบายด้านล่างใช้วิธีการแรก จากนั้นเป็นการอธิบายถึงเครื่องมือหลบเลี่ยงที่[*พร็อกซี*](/th/glossary#Proxy) เดี่ยวพื้นฐาน ซึ่งเครื่องมือแต่ละอย่างมีรูปแบบการทำงานที่ต่างกันเล็กน้อย



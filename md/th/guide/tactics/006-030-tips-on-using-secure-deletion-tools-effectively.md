

---

lang: th
community: guide
type: tactics
legacy: True
child: True
weight: 3
depth: 3
title: Tips on using secure deletion tools effectively

---

ในบางครั้งคุณอาจจำเป็นต้อง[*ล้าง*](/th/glossary#Wiping) อุปกรณ์บันทึกข้อมูลให้หมดจด ในกรณีที่คุณขายหรือให้คอมพิวเตอร์เก่าไป เอาฮาร์ดไดรฟ์ออกและให้เจ้าของคอมพิวเตอร์คนใหม่หาซื้อฮาร์ดไดรฟ์เองเป็นวิธีที่ดีที่สุด อย่างไรก็ตามหากเลือกไม่ได้ อย่างน้อยที่สุดคือ คุณควร [*ล้าง*](/th/glossary#Wiping) ไดรฟ์ให้สะอาดหมดจดด้วยการใช้ [*อิเรเซอร์*](/th/glossary#Eraser) ก่อนจะส่งมอบคอมพิวเตอร์ ถึงแม้ว่าคุณเก็บไดรฟ์ไว้เอง คุณอาจจำเป็นต้อง[*ล้าง*](/th/glossary#Wiping)ไดรฟ์นั้นเหมือนกัน ไม่จำเป็นว่าคุณจะนำไดรฟ์นั้นกลับมาใช้อีกหรือทิ้งไป ในกรณีคล้ายกัน ถ้าคุณซื้อฮาร์ดไดรฟ์ใหม่ คุณควร[*ล้าง*](/th/glossary#Wiping)ไดรฟ์อันเก่าของคุณหลังจากที่ทำสำเนาข้อมูลและสำรองข้อมูลอย่างปลอดภัยแล้ว ถ้าคุณตั้งใจว่าจะทิ้งหรือส่งไดรฟ์อันเก่าไปรีไซเคิล คุณควรพิจารณาถึงการทำลายตัวไดรฟ์นั้น (มืออาชีพทางคอมพิวเตอร์แนะนำว่าให้ใช้ ค้อนทุบแรงๆ 2-3 ครั้งก่อนที่จะทิ้งอุปกรณ์บันทึกข้อมูลที่เคยเก็บข้อมูลอ่อนไหว)

ไม่ว่าสถานการณ์ดังที่กล่าวไว้ข้างต้นจะเป็นอย่างไร การใช้[*อิเรเซอร์*](/th/glossary#Eraser)เพื่อ[*ล้าง*](/th/glossary#Wiping) ฮาร์ดไดรฟ์ทั้งหมดจะเป็นไปไม่ได้เลยตราบเท่าที่ระบบปฏิบัติการยังคงทำงานอยู่บนไดรฟ์นั้น วิธีง่ายที่สุดในการแก้ปัญหานี้ไปคือดึงเอาไดรฟ์นั้นออกไปและใส่มันลงไปใน “ไดรฟ์ภายนอก” ที่มี USB ซึ่งคุณสามารถเสียบเข้ากับคอมพิวเตอร์เครื่องใดก็ได้ที่ติดตั้งโปรแกรม[*อิเรเซอร์*](/th/glossary#Eraser) อยู่ ถึงตอนนี้คุณสามารถลบข้อมูลทั้งหมดที่อยู่บนไดรฟ์ภายนอกได้และใช้[*อิเรเซอร์*](/th/glossary#Eraser)  [*ล้าง*](/th/glossary#Wiping) พื้นที่ว่างบนไดรฟ์นั้นได้ โชคดีที่คุณไม่จำเป็นต้องทำแบบนี้บ่อยๆ เพราะว่ามันต้องใช้เวลาพอสมควร

แทนที่จะพยายาม[*ล้าง*](/th/glossary#Wiping) ข้อมูลที่เก็บอยู่บนซีดีหรือดีวีดีที่เขียนซ้ำได้ การทำลายแผ่นดิสก์นั้นไปเลยจะดีกว่า ถ้าจำเป็นคุณอาจสร้างแผ่นดิสก์ใหม่ขึ้นมาเพื่อเก็บข้อมูลที่คุณอยากจะเก็บ และแน่นอนนี่ก็เป็นวิธีการเดียวที่จะ "ลบ"ข้อมูลที่อยู่บนดิสก์ที่เขียนซ้ำไม่ได้ คุณอาจเคยได้ยินเรื่องว่ามีการกู้คืนข้อมูลจากแผ่นดิสก์ที่ถูกตัดเป็นชิ้นเล็กชิ้นน้อยได้ แม้เป็นเรื่องจริง การประกอบข้อมูลขึ้นมาใหม่ในลักษณะนี้ต้องใช้เวลามากและความเชี่ยวชาญอย่างยิ่ง คุณจะต้องตัดสินด้วยตัวเองว่าจะมีใครที่ใช้ทรัพยากรเวลาและความสามารถระดับนั้นในการที่จะเข้าถึงข้อมูลของคุณหรือไม่ โดยปกติกรรไกรที่แข็งแรง (หรือแม้กระทั่งเครื่องย่อยเอกสารที่แข็งแรง) ก็สามารถทำลายแผ่นดิสก์ได้อย่างดี ถ้าคุณต้องการให้มีความระมัดระวังเป็นพิเศษ คุณอาจผสมชิ้นส่วนของแผ่นดิสก์ที่ถูกตัดหรือย่อยแล้วให้ปะปนกัน และทิ้งชิ้นส่วนเหล่านั้นให้ไกลจากบ้านหรือสำนักงานของคุณ
 

<div class="background" markdown="1">
เอลีนา: ฉันยังคงมีซีดีเก่าที่เป็นข้อมูลสำรองของข้อมูลการจราจรของเว็บเซิร์ฟเวอร์อยู่ และเคยได้ยินว่าเราสามารถลบข้อมูลที่อยู่บนนั้นโดยการนำแผ่นซีดีเข้าไปในตู้ไมโครเวฟ อย่างไรก็ตาม ฉันรู้สึกว่าเป็นความคิดที่ไม่ดีนัก มีคนทำแบบนั้นจริงไหม และมันได้ผลไหม?

นิโคไล: ผมคิดว่าการกระทำเช่นนั้นคงจะทำลายข้อมูลได้อย่างมีประสิทธิภาพ แต่ผมก็ไม่รู้จริงๆ เพราะผมไม่เคยเอาแผ่นซีดีใส่ตู้ไมโครเวฟ! ผมว่าน้าพูดถูก มันเป็นความคิดที่ฟังดูแย่มาก แม้โลหะที่อยู่บนซีดีจะไม่ทำอันตรายตู้ไมโครเวฟ หรือก่อให้เกิดไฟไหม้ แต่ผมพนันได้ว่าส่วนที่เป็นพลาสติกจะก่อให้เกิดกลิ่นไหม้ที่ไม่ดีต่อสุขภาพแน่ เมื่อคิดถึงกรณีนี้ ผมก็ไม่แนะนำที่จะเผาแผ่นซีดีด้วยไฟด้วยเช่นกัน
</div>




---

lang: th
community: guide
type: tactics
legacy: True
child: True
weight: 6
depth: 3
title: Functions beyond speech and messages

---

โทรศัพท์มือถือกำลังจะกลายเป็นคอมพิวเตอร์เคลื่อนที่ ซึ่งมีระบบปฏิบัติการในตัวเองและมีแอปพลิเคชั่นซึ่งทำให้การบริการแก่ผู้ใช้มีรูปแบบที่หลากหลายมากให้ดาวน์โหลดได้ 

[***บทที่ 11: ใช้สมาร์ตโฟนให้ปลอดภัยที่สุดเท่าที่เป็นไปได้***](/th/chapter-11) มีเนื้อหาครอบคลุมประเด็นต่างๆ ที่เกี่ยวกับอุปกรณ์มือถือประเภทนี้ ทั้งนี้เนื่องจากความสามารถในการเชื่อมต่ออินเทอร์เน็ตได้เพิ่มศักยภาพของโทรศัพท์ พร้อมทั้งความเสี่ยงที่เราได้กล่าวถึงมาแล้วในบทก่อนๆ

 ในขณะที่โทรศัพท์มือถือรุ่นก่อนๆ มีคำสั่งการทำงานให้เชื่อมต่อกับอินเทอร์เน็ตได้น้อยกว่า หรือบางรุ่นก็ไม่สามารถเชื่อมต่อกับอินเทอร์เน็ตได้เลย กระนั้นก็ตามการสังเกตข้อควรระวังเกี่ยวกับโทรศัพท์ทุกประเภทที่ได้กล่าวไว้ด้านล่างนี้เป็นเรื่องสำคัญมาก คุณควรต้องค้นหาว่าโทรศัพท์ของคุณมีความสามารถทำอะไรได้บ้างให้แน่ชัด เพื่อที่จะได้มั่นใจได้ว่าคุณได้ดำเนินมาตรการที่เหมาะสม:

* อย่าเก็บไฟล์และรูปภาพที่เป็นความลับไว้บนโทรศัพท์มือถือ ให้ย้ายไฟล์เหล่านั้นไปยังที่ปลอดภัยให้เร็วที่สุดเท่าที่เป็นไปได้ อย่างที่ได้อธิบายไว้ใน[***บทที่ 4: ปกป้องข้อมูลอ่อนไหวบนคอมพิวเตอร์ของคุณ***](/th/chapter-4)

* ลบบันทึกการโทร ข้อความ สมุดบันทึกที่อยู่ รูปภาพ ฯลฯ เป็นประจำ

* ถ้าคุณใช้โทรศัพท์ท่องอินเทอร์เน็ต ให้ทำตามแนวปฏิบัติเพื่อความปลอดภัยแบบเดียวกับที่ใช้คอมพิวเตอร์ (เช่น ส่งข้อมูลผ่านการเชื่อมต่อที่เข้ารหัสไว้อย่าง [HTTPS](/th/glossary#SSL))

* เชื่อมต่อโทรศัพท์ของคุณเข้ากับคอมพิวเตอร์เฉพาะ ตอนที่คุณมั่นใจว่าคอมพิวเตอร์เครื่องนั้นไม่มีโปรแกรมประสงค์ร้าย ให้ดู[***บทที่ 1: ปกป้องคอมพิวเตอร์ของคุณจากโปรแกรมประสงค์ร้ายและนักเจาะระบบ***](/th/chapter-1)

* ห้ามรับหรือติดตั้งโปรแกรมใดๆ ที่ไม่รู้จักและยังไม่ได้ตรวจสอบความถูกต้องลงในโทรศัพท์ รวมถึงเสียงเรียกเข้า วอลเปเปอร์ [แอปพลิเคชันจาวา](/th/glossary#Java) หรือสิ่งอื่นใดที่มาจากแหล่งที่เราไม่ต้องการหรือที่ไม่ได้คาดหวังไว้ เพราะว่าโปรแกรมเหล่านี้อาจมีไวรัส ซอฟต์แวร์ประสงค์ร้าย หรือโปรแกรมสอดแนมอยู่

*เฝ้าสังเกตพฤติกรรมและการทำงานของโทรศัพท์มือถือของคุณ หาโปรแกรมและกระบวนการทำงานที่ไม่รู้จัก ข้อความแปลกๆ หรือการทำงานที่ไม่เสถียร ถ้าคุณไม่รู้หรือใช้คุณสมบัติหรือแอปพลิเคชันเหล่านี้ในโทรศัพท์ของคุณ หยุดการทำงานและลบโปรแกรมเหล่านั้นออกไปถ้าทำได้

* ระมัดระวังเมื่อเชื่อมต่อกับจุดเข้าถึงไวไฟที่ไม่ต้องใส่รหัสผ่าน เช่นเดียวกับกรณีที่คุณใช้คอมพิวเตอร์และเชื่อมต่อกับจุดเข้าถึงไวไฟ โทรศัพท์มือถือโดยหลักแล้วก็เหมือนกับคอมพิวเตอร์ ดังนั้นจึงมีความเปราะบางและความไม่ปลอดภัยที่มีผลกระทบต่อคอมพิวเตอร์และอินเทอร์เน็ตเช่นเดียวกัน

* ต้องมั่นใจว่าคุณปิดช่องทางการเชื่อมต่อ เช่น [อินฟาเรด (IrDA)](/th/glossary#IrDA) [บลูทูธ](/th/glossary#Bluetooth) และ ไวไฟอินเทอร์เน็ต (WiFi) และการเชื่อมต่ออินเทอร์เน็ตไร้สายในโทรศัพท์ของคุณ และหยุดการทำงานเมื่อไม่ต้องการใช้งาน เปิดช่องทางการเชื่อมต่อเหล่านี้เฉพาะเวลาที่มีความต้องการ ใช้งานช่องทางเชื่อมต่อเหล่านี้ในสถานการณ์และบริเวณที่คุณมั่นใจได้เท่านั้น พิจารณาไม่ใช้บลูทูธเนื่องจากรูปแบบการสื่อสารนี้ถูกดักรับข้อมูลได้ค่อนข้างง่าย ถ่ายโอนข้อมูลโดยการใช้สายเคเบิลเชื่อมต่อจากโทรศัพท์ไปยังหูฟังไร้สายหรือคอมพิวเตอร์แทน


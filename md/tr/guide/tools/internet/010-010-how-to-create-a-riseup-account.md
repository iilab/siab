

---

lang: tr
community: guide
type: tools
legacy: True
child: True
os: internet
weight: 1
depth: 3
title: How to Create a RiseUp Account

---

**RiseUp** bir e-posta hesabı oluşturmak için iki ayrı yöntem sunar. Her iki yöntem de kendine göre belli bir çaba ve zaman gerektirir.  

1). **RiseUp** ekibinden direk olarak bir e-posta hesabı isteyebilirsiniz. Aklınızda tutun ki **RiseUp** büyük oranda bağışlar ve gönüllü çalışanların iyi niyet ve heyecanı ile ayakta durur – bu yüzden, bu yöntem herhangi bir hesabın normal onaylanma süresinden biraz daha uzun sürebilir. 

2). Önerilen yöntem ise kişi ve/veya kurumların RiseUp hesabına sahip olan iki üye tarafından **RiseUp’a** katılmaya davet edilmesidir. Bu yöntemde her iki **RiseUp** üyesi size birer davetiye kodu gönderir. Bu kodların nasıl oluşturulduğunu görmek için lütfen [**Kısım 4.3 Davetler Sayfası’na**](/tr/riseup_changingsettings#4.3) bakınız.

Davet kodlarınızı aldıktan sonra, ücretsiz **RiseUp** hesabınızı oluşturmak için aşağıdaki adımları takip ediniz: 

**1. Adım**. **RiseUp** sitesini aşağıda göründüğü gibi etkinleştirmek için web tarayıcınıza [**https://mail.riseup.net**](https://mail.riseup.net) **yazın**.  

![](/sbox/screen/riseup-en-1/01.png)

*Şekil 1: https://mail.riseup.net/page sayfası*

**Not**: *http**s**://* adresindeki ***s*** artık **Güvenli Soket Katmanı** (**SSL**) üzerinden iletişim kurduğunuzu gösterir.  

Bu konuda daha fazla bilgi edinmek için lütfen Kullanma Kılavuzu’ndaki [**İnternet iletişiminizin gizliliği nasıl korunur**](/tr/chapter-7), veya [**https://help.riseup.net/security**](https://help.riseup.net/security) sayfasına bakınız. 

**2. Adım**. ![](/sbox/screen/riseup-en-1/03.png)’a **tıklyınız** ve *Hesap talep etme* sayfasını aşağıda göründüğü şekilde etkinleştirin:

![](/sbox/screen/riseup-en-1/04.png)

*Şekil 2: RiseUp e-posta hesabı talep etme sayfası*

**3. Adım**. **RiseUp** *E-posta hesabı talep etme – E-posta servislerimiz hakkında* sayfasını görüntülemek için ![](/sbox/screen/riseup-en-1/05.png)'i **tıklayın**.

**Önemli**: **Riseup** hesap oluşturmada ilerleyebilmek için *E-posta servislerimiz hakkında* sayfasındaki tüm şart ve koşulları *kabul etmelisiniz*. 

**4. Adım**. **RiseUp** *Sosyal Sözleşme*, *Gizlilik Politikası* ve *Hizmet Kullanım Şartları’nı* okuyunuz. Şart ve koşulları kabul ettiğinizi onaylamak için *Riseup.net’i kabul ediyorum* kutularını **işaretleyin**. 

**5. Adım**. **Riseup** hesabınızı oluşturmaya başlamak için ![](/sbox/screen/riseup-en-1/05.png)'i **tıklayınız** ve şu çevrimiçi formları doldurunuz: *Hesap Bilgileri*, *Parola* ve *Etkinleştirme*. 

**6. Adım**. Hesabınız için kullanmak istediğiniz kullanıcı adını **giriniz**. Bu ismi daha sonra girişte ve e-posta adresinizde kullanacaksınız. (Bu rehberdeki örnekte, [**ssayyed@riseup.net**](mailto:ssayyed@riseup.net) e-posta hesabını oluşturmak için ‘ssayyed’ ismini kullandık).

**Önemli**: Kullanıcı adında virgül, nokta veya boşluk kullanmayın. 

![](/sbox/screen/riseup-en-1/06.png)

*Şekil 3: Doldurulmuş bir Hesap Bilgileri Formu Örneği*

**Dikkat ederseniz**, *Diğer e-posta*, *Dil*, *Ülke* ve *Zaman Dilimi* alanları değiştirilmemiş veya boş bırakılmıştır. Bunun sebebi sunucu üzerindeki kişisel bilgilerinizi mümkün mertebe azaltmaktır. *Diğer e-posta* alanını boş bırakmak gizliliği arttırır, fakat bu hesabın parolasını unuttuğunuz takdirde sıfırlamanızı engeller. 

**7. Adım**. Parola formuna gitmek için ![](/sbox/screen/riseup-en-1/05.png)'i tıklayınız.

**Not**: Seçtiğiniz kullanıcı adı daha önce alınmış ise başka bir kullanıcı adı seçmeniz istenecektir. 

**8. Adım**. *Parola* ve *Parolayı Yeniden Gir* alanlarını **doldurunuz** ve ![](/sbox/screen/riseup-en-1/05.png)'i **tıklayınız**.

![](/sbox/screen/riseup-en-1/07.png)

*Şekil 4: Doldurulmuş Parola formu*

**Önemli**: **Riseup** hesabınızın güvenliği açısından en önemli etken parolanızdır. Güçlü bir parolanın nasıl yaratılacağı konusunda Kullanma Kılavuzu’ndaki 3. Bölüm olan [**Güvenli şifreler nasıl oluşturulur ve muhafaza edilir**](/tr/chapter-3) ve [**KeePass**](/en/keepass_main) el kitabına bakabilirsiniz. 

<a name="2.4"></a>
**9. Adım**. *Etkinleştirme* formunu doldurunuz.

Davet kodlarını kişisel olarak tanıdığınız **RiseUp** hesap kullanıcılarından aldıysanız, girilmesi gereken alanlara davet kodlarını **girin**. Her Davet kodu farklı bir kullanıcıdan gelmelidir. Buna alternatif olarak, **RiseUp.net’ten**, *Bize kendinize dair birşeyler söyleyin* alanını doldurarak bir hesap isteyebilirsiniz. Davet kodlarınız varsa *Bize kendinize dair birşeyler söyleyin* alanını boş bırakın. 
 
**Davet kodlarını** ilgili kutulara **girin**. 

![](/sbox/screen/riseup-en-1/08.png)

*Şekil 5: Doldurulmuş bir Etkinleştirme formu örneği*

**10. Adım**. **RiseUp** hesap isteme işlemini veya **RiseUp** hesap yaratma işlemini bitirmek için  ![](/sbox/screen/riseup-en-1/09.png)'i aşağıda göründüğü gibi **tıklayın**:

![](/sbox/screen/riseup-en-1/10.png)

*Şekil 6: Hesabın başarı ile yaratıldığının onay örneği*

**11. Adım**. **RiseUp** Hesap Ana Sayfa’sına dönmek için![](/sbox/screen/riseup-en-1/05.png)'i tıklayın (*Şekil 1'e* bakınız).

Tebrikler! **RiseUp** e-posta hesabı isteğiniz veya yaratımınız başarı ile gerçekleşmiştir.


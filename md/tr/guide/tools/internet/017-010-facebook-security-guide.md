

---

lang: tr
community: guide
type: tools
legacy: True
child: True
os: internet
weight: 1
depth: 3
title: Facebook Security Guide

---

![](/sbox/screen/facebook-en-1/00.png)

**Facebook** popüler bir sosyal ağ websitesidir ve neredeyse evrensel olan erişilebilirliği onun gizlilik ayarları bilgilerinin ve kontrolünün ne kadar önemli olduğunu gösterir. 
			
**Ana Sayfa**

* [**www.facebook.com.tr**](http://www.facebook.com.tr)

**Bilgisayar Gereksinimleri**

* İnternet bağlantısı
* Güvenlik eklentileri olan [**Firefox web tarayıcısı**](/tr/firefox_main) [**Tor Tarayıcı**](/tr/tor_main)

**Bu bölümün son güncellenme tarihi**

* Temmuz 2014

**Gerekli Okuma**

* Nasıl Yapmalı Kitapçığı'nın [**9. Bölüm'ü, Sosyal ağ sitelerini kullanırken kendinizi ve verilerinizi nasıl korursunuz?**](/tr/chapter-9)
* **Facebook'un** [**Kullanım Koşulları**](https://www.facebook.com/legal/terms) ve [**Veri Kullanma Politikası**](https://www.facebook.com/about/privacy/)

**Buradan sağlayacağınız faydalar:**

* **Facebook** kullanırken kamuya açık hale getirdiğiniz kişisel bilgilerin miktarını **azaltabilmek**.
* **Facebook’taki** profil, statü güncelleme, fotoğraf ve diğer verilerinize kimin ve ne zaman ulaşabileceğini **kontrol etme** becerisi. 
* **Facebook’un** reklam ortakları ve bağlı olduğu websiteleri de dahil olmak üzere üçüncü taraflara açık hale getirdiği bilgilerinizin miktarını **azaltmak**. 

### 1.1 Başlamadan önce bu araçla ilgili bilmeniz gerekenler ###

**Facebook** dünyanın en popüler sosyal ağ sitesidir. İnsan hakları savunucları tarafından, ağ kurmak, iletişim kurmak, organize olmak, çeşitli konu ve aktiviteleri görünür kılmak için yaygın bir şekilde kullanılabilir ve kullanılmaktadır. Fakat bir yandan da, hak savunucularının aktivitelerine karşı olanlar için de zengin bir bilgi kaynağı olma potansiyeli vardır. Bu yüzden de, hesap ve gizlilik ayarlarını bilmek çok önemlidir. 

**Facebook**, ABD başta olmak üzere, birçok hükümet tarafından aktif olarak denetlenir. Buna ek olarak, **Facebook** Veri Kullanma Politikası, hükümet soruşturmaları dahil olmak üzere herhangi bir yasal talep olduğunda bilgilerinizi paylaşacağını belirtir. 
**Facebook’un** açık doğası nedeniyle, sizin güvenlik ve gizliliğiniz arkadaşlarınızın ve iletişim halinde olduğunuz kimselerinkine sıkı sıkıya bağlı olduğunu unutmamak gerekir. Bu kılavuzları takip etmek size daha fazla gizlilik ve güvenlik sağlayacaktır, fakat **Facebook** arkadaşlarınızın bunları uygulamaması halinde çok da verimli olmayacaktır. Bu yüzden, bu bilgileri arkadaşlarınız, aileniz ve diğer **Facebook** temaslarınız arasında yaymanız kendinizin olduğu kadar, onların da güvenliğini sağlamak için önemlidir. 

Birçok insan, sosyal, politik ve profesyonel iletişim ve organizasyon için **Facebook Grupları'nı** kullanır. Facebook size ‘gizli’ bir grup kurma olanağı verse de, akılda tutulmalıdır ki böyle gruplarda paylaşılan bilgiler, sadece üyeler ile değil Facebook ve talepte bulunan devlet daireleri ve diğer üçüncü taraflar dahil olmak üzere Facebook verilerine erişimi olan herkes ile de paylaşılır. Facebook’a alternatif olarak **RiseUp.Net** tarafından sağlanan **Crabgrass** servisini öneririz. Belirtmek gerekir ki, **Crabgrass** spesifik olarak aktivizm için dizayn edilmiştir. Daha fazla bilgi için, Uygulamalı Rehber: [***Crabgrass Güvenli Çevrimiçi İşbirliği Platformu***](https://securityinabox.org/en/context/01/crabgrass-online-collaboration).

**Facebook Gizlilik Ayarları** konusunda her zaman bilgilerinizi güncellemelisiniz. Bu rehberde verilecek olan ayarlar (Haziran 2014) Facebook hesabınızı daha güvenli kılmanızı sağlayacaktır. Fakat, Gizlilik ve Güvenlik ayarlarındaki güncellemeleri ve sorularınızın cevapları için resmi **Facebook** [**yardım sayfasına**](https://www.facebook.com/help/privacy)  bakmanızı öneririz.


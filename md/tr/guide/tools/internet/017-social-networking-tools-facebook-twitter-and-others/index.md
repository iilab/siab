

---

lang: tr
community: guide
type: tools
legacy: True
child: False
os: internet
weight: 017
title: Social Networking Tools: Facebook, Twitter and Others

---

Bu sosyal ağ siteleri en popüler ve en sık kullanılan sosyal ağ araçlarıdır. Bu ağlara sahip olan özel şirketlerdir ve 9. Bölüm olan [Sosyal ağları kullanırken kendinizi ve verilerinizi nasıl korunursunuz?’da](/tr/chapter-9) söylendiği gibi, bu şirketler kullanıcılar hakkında bilgi toplayıp bu bilgileri reklamcılara satarak para kazanırlar. 
 
Hükümetlerin getirdiği yasaklar öncelikle bu siteleri hedef alır ve onlara erişimi engellerler. Şirketler, hükümetlerin baskısına dayanamayıp gerektiği zaman sansür uygulamalarına gidebilir. Erişim engellenmemiş olsa bile, birçok hükümet bu siteleri denetim altında tutar, kullanıcıların metaverilerin toplar ve genellikle insan hakları savunucularını da kapsayacak bir şekilde, ilgilendikleri kişilerin özel bilgilerini ister. Bu anlamda, aklınızda tutmalısınız ki, sosyal ağ sunucularını yöneten şirketler, özel datalarınız  ve parolanız dahil, **tüm bilgilerinize** sahiptir. 

Dijital güvenliği önemseyen aktivist bir perspektif ile yaratılmış, [**Diaspora**](http://joindiaspora.com), [**Crabgrass**](https://securityinabox.org/en/context/01/crabgrass-online-collaboration), [**Friendica**](http://friendica.com/), [**Pidder**](https://pidder.com), ya da [**SecureShare**](http://secushare.org)  gibi alternatif sitelere bakabilirsiniz. [**Social Swarm**](http://socialswarm.net), tartışmalar ve sosyal ağlardaki gizlilik ile ilgili bilinç yükseltme kampanyaları yürüten, bir yandan da verimli bir öğrenme kaynağı olabilen, kar amacı gütmeyen bir organizasyon trafından yönetilen bir beyin takımıdır. 

Başka bölgelerde başka siteler popüler olabilir, bu yüzden başka seçenekleri de gözden geçirebilirsiniz. Birini seçmeden önce aşağıdaki noktaları göz önünde bulundurmalısınız: 

1. **SSL** (http*s* gibi) üzerinden bağlantıyı sadece giriş aşamasında mı, yoksa sitenin tüm kullanımları için mi sağlıyor? Şifreleme sertifikaları benzeri şifreleme problemleri var mı?
2. Son Kullanıcı Lisans Anlaşması, Gizlilik Politikası ve Veri Kullanma Politikası’nı dikkatle okuyunuz. İçeriğiniz ve kişisel verileriniz nasıl kullanılıyor? Kimlerle paylaşılıyor? Kullanıcıların birçok popüler sitenin Hizmet Kullanım Şartlarını anlamaları için faydalı eklentiler için [**Terms of Service; Didn't Read'e**](http://tosdr.org) bakınız.
3. Kullanıcılar için hangi gizlilik seçenekleri sağlanmış? Videolarınızı küçük bir grup insan ile güvenli bir şekilde paylaşabiliyor musunuz, yoksa verili olarak kamuya açık durumdalar mı?
4. **Sunucuların coğrafi konumunu**, hangi yerel hukuk sistemlerine bağlı olduğunu ve şirketlerin nereye kayıtlı olduğunu biliyor musunuz? Bu bilgierin sizin e-posta aktivite ve bilgilerinizin gizlilik ve güvenliği bakımından ne anlama geldiğinden haberdar mısınız? Sitenin sahibi olan kimseler, herhangi bir hükümetten istek geldiği takdirde bilgilerinizi paylaşır mı?



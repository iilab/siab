

---

lang: tr
community: guide
type: tools
legacy: True
child: True
os: internet
weight: 2
depth: 3
title: Twitter Security Guide

---

![](/sbox/screen/twitter-tr/00.png)

**Twitter**, insanların 140 karakterlik *statü güncellemeleri* ile bilgi paylaştıkları bir sosyal ağdır. Bu güncellemeler en başta ‘şu anda ne yapmaktasınız?’ sorusuna cevap vermekteydi, fakat daha sonra çok çeşitli bilgi türlerini yaymak için bir araca dönüştü. **Facebook’un** aksine **Twitter’da**, sadece tanıdığınız değil, ilginizi çeken herkesi ‘takip edebilirsiniz’. 
			
**Ana Sayfa**

* [**www.twitter.com**](https://www.twitter.com)

**Bilgisayar Gereksinimleri**

* İnternet bağlantısı
* Güvenlik eklentileri olan [**Firefox web tarayıcısı**](/tr/firefox_main) [**Tor Tarayıcı**](/tr/tor_main)

**Bu bölümün son güncellenme tarihi**

* Eylül 2014

**Gerekli Okuma**

* Nasıl Yapmalı Kitapçığı'nın [**9. Bölüm'ü, Sosyal ağ sitelerini kullanırken kendinizi ve verilerinizi nasıl korursunuz?**](/tr/chapter-9)
- **Twitter'ın** [**Kullanım Koşulları**](https://www.twitter.com/tos) ve [**Gizlilik Politikası**](https://www.twitter.com/privacy/)

**Buradan sağlayacağınız faydalar:**

* **Twitter** kullanırken kamuya açık hale getirdiğiniz kişisel bilgilerin miktarını **azaltabilmek**.
* **Twitter’daki** statü güncelleme, fotoğraf ve diğer verilerinize kimin ve ne zaman ulaşabileceğini **kontrol etme** becerisi. 
* Üçüncü taraflara açık olan bilgilerinizin miktarını **azaltabilmek**.
 
### 1.1 Başlamadan önce bu araçla ilgili bilmeniz gerekenler ###

**Twitter**, kullanım şartlarında: ‘Bu belge, Tweetlerinizi herkese açık hale getirmemiz için ve başkalarının da bunu yapabilmesi için bize yetki verdiğinizi gösterir. Fakat, size ait olan sizindir- ürettiğiniz içerik tümüyle size aittir.’ yazar. Bununla birlikte, **Twitter**, talep edildiği takdirde, bilgilerinizi hükümetlere verme hakkını saklı tutar. 

**Twitter'ın** bir web sitesi olmasına rağmen, birçok insan **Twitter’ı**, **Twitter** istemcileri olarak bilinen masaüstü ve akıllı telefon uygulamaları üzerinden kullanır. Bir **Twitter** istemcisi kullanıyorsanız, onun siteye, şifrelenmiş bir bağlantı üzerinden güvenli bir şekilde bağlandığından emin olun. Bu konuyla ilgili olarak, [**Bölüm 7: İnternet iletişiminizin gizliliği nasıl korunur?’un**](/tr/chapter-7) içindeki [**E-postanızı güvenli kılmak'a**](/tr/chapter_7_1) bakın.

Ayrıca, **Facebook’a** benzer bir şekilde, birçok insan **Twitter’ı** statü güncelleme, fotoğraf, konum, bağlantı ve benzerlerini paylaşmak için başka web siteleri ve uygulamalar ile birlikte kullanır. Bu uygulamaları kullanmak olası birçok güvenlik zaafını beraberinde getirir, bu bakımdan bu uygulamaların gizlilik ayarlarını olabildiğince güvenli tutmak çok önemlidir. 

Twitter, başta ABD olmak üzere, birçok hükümet tarafından aktif olarak denetlenir. Ek olarak, Twitter’ın Kullanım Şartları, devlet soruşturmaları gibi yasal talepler doğrultusunda bilgilerinizi paylaşabileceklerini belirtir. Daha fazla bilgi için Twitter’ın [**Şeffaflık Raporu’na**](https://transparency.twitter.com/) bakın. 



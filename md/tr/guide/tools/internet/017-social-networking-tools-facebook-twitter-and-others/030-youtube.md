

---

lang: tr
community: guide
type: tools
legacy: True
child: True
os: internet
weight: 3
depth: 3
title: YouTube

---

![](/sbox/screen/Youtube/00.png)

**YouTube**, **Google’a** ait, kullanıcıların video yükleme ve paylaşmasını sağlayan bir servistir. İnsan hakları savunucuları arasında, diğer başka konularla birlikte insan hakları ihlalleri kanıtlarını paylaşmak için sıklıkla kullanılır hale gelmiştir. 

**Ana sayfa**

-    [https://www.youtube.com/](https://www.youtube.com/)

**Bu bölümün son güncellenme tarihi**

-     Eylül 2014

**Bilgisayar Gereksinimleri**

- İnternet bağlantısı
- [Güvenlik eklentileri ile Firefox web tarayıcısı](/tr/firefox_main) ya da [Tor Tarayıcı](/tr/tor_main)

**Gerekli Okuma**

- Kullanma Kılavuzu  [**9. Bölüm Sosyal ağ sitelerini kullanırken kendinizi ve verilerinizi nasıl korursunuz**](/chapter-9)
- **Youtube** [**Kullanım Şartları**](https://www.youtube.com/t/terms) ve **Google** [**Gizlilik Politikası**](https://www.google.com/intl/en/policies/privacy/)

**Burada Sağlayacağınız Faydalar:**: 

- Video malzemelerini YouTube üzerinden paylaşırken kendinizin ve diğerlerinin gizliliğini nasıl koruyabileceğiniz konusunda ipuçları.

###1.1 Başlamadan önce bu araçla ilgili bilmeniz gerekenler###

**YouTube** videonuza milyonlarca kullanıcının erişmesi için oldukça faydalıdır. Fakat, **YouTube** **Google'un** malıdır, **Google** calışanları videonuzu zararlı bulursa onu silebilir. **Google** kullanıcıların meta verilerini toplayıp, Amerika dahil olmak üzere çeşitli hükümetlerle paylaşabilir. Ayrıca, **Google** videolarınızla ilgili spesifik bilgileri (örneğin konum verileri) talep edilmesi halinde devlet aygıtları ile paylaşabilir. Bu da demektir ki filminizi güvenli tutmak için **YouTube** çok uygun bir yer değildir.**Google’ın** aynı zamanda, sitenin sansürlenmesini engellemek için baskılara boyun eğerek **Youtube'dan** çeşitli içerikleri kaldırmış olduğu bilinmektedir. Eğer insanların videonuzu görmesini istiyorsanız, videonuzun bir kopyasını **YouTube’a** yerleştirebilirsiniz, fakat **Youtube'da** video saklama açısından güvenli olmadığı için oraya yüklediğiniz kopyanın elinizdeki tek kopya olmamasına dikkat edin. 

**YouTube’a** koyduğunuz içerikler sizindir ama onları **YouTube’a** koyarak **Google’a** bu bilgileri paylaşabilmesi için ehliyet vermiş oluyorsunuz.

**YouTube’un** çeşitli ülkelerde erişime kapalı olduğu bilinmektedir, örneğin:

* Çin
* Burma 
* İran
* Libya
* Suriye
* Özbekistan
* Tunus
* Türkmenistan
* Türkiye

Bugün ve geçmişte yaşanmış sansür ve diğer kesintiler ile ilgili daha fazla bilgi almak istiyorsanız [**Şeffaflık Raporu’ndaki Google trafiği bölümüne**](https://www.google.com/transparencyreport/traffic/) bakabilirsiniz. 

### YouTube ile ilgili tüyolar: ###

-  Videosu çekilen kişinin izni olmadan hiçbir videoyu paylaşmayın. Kişi izin verse bile, paylaşmanın getireceği sonuçları dikkatlice tartın. 

- **YouTube’a** ulaşmak için tarayıcınızın adres çubuğuna http**s**://www.youtube.com yazın - bu şekilde, bilgisayarınız ve **YouTube** sunucuları arasındaki iletişim, **Güvenli Soket Katmanı** (SSL) bağlantısı ile şifrelenmiş olacaktır. Bağlandığınız her seferde bunu tekrar etmemek için, **YouTube’a** [**HTTPS Everywhere**](/tr/firefox_others#5.5) gibi eklentiler ile [**Firefox**](/tr/firefox_main) kullanarak bağlanmanızı öneririz

- Daha fazla gizlilik için, sadece [**Tor Tarayıcı**](/en/tor_main) kullanırken yaratılmış ve erişilen yeni ve anonimleştirilmiş bir Google hesabı yaratın. **YouTube’a** video yüklemek için bu hesabı kullanın, böylece konumunuz ve diğer verileriniz **Google’dan** ve İnternet Servis Sağlayıcınızdan gizli tutulabilir. Fakat, **YouTube’daki** videoları **Tor Tarayıcı** ile görüntülemek genellikle zordur. Videoları izlemek için, başka bir hesap yaratmak ve [**Eklentili Firefox**](/en/firefox_main) gibi bir tarayıcı kullanmak en iyisidir. 

- Herhangi bir [Android](/tr/glossary#Android) cihazından hassas videolar yüklemek için  [Guardian Project'in](/tr/glossary#guardian_project), [InformaCam](https://guardianproject.info/apps/informacam) uygulamasını kullanmayı düşünebilirsiniz. Bunlar, kullanıcılara videolarının meta verileri üzerinde daha fazla kontrol sahibi olmalarını sağlar ve [**Orbot**](/tr/orbot_main) ile birlikte kullanıldığı zaman Tor ağı üzerinden yükleme yapmayı kolaylaştırır. 

- İnsanların tanınmak istemeyebeileceği, örneğin protesto videolarında **YouTube’un** yüz-buğulama seçeneğini kullanın.[**Buradan**](http://support.google.com/youtube/bin/static.py?hl=en&guide=1388381&page=guide.cs&answer=2640535) bu konu üstüne daha fazla bilgi edinebilirsiniz.

- **YouTube** üzerinden paylaştığınız tüm videoların bir kopyasını saklayın. 

- Videolarınızı sadece seçtiğiniz kişilerle paylaşmak için *gizli* ayarını seçin. 

### YouTube Alternatifleri ### 

Videolarınızı **Google profiliniz** ile ilişkilendirmek istemiyorsanız, [**Vimeo**](https://www.vimeo.com) gibi çeşitli alternatifler mevcuttur. Vimeo’nun kullanıcıları **YouTube’dan** azdır. **YouTube** gibi, Vimeo da **SSL** üzerinden bağlantıya izin verir ve kullanıcılarına çeşitli gizlilik seçenekleri ve videolar için yaratıcı müşterek lisansların kontrolünü sunar. Farklı bölgelerde başka benzer siteler kullanılıyor olabilir, kendi araştırmanızla bunlara ulaşabilirsiniz. Birini kullanmaya başlamadan önce aşağıdaki noktaları göz önünde bulundurunuz: 

1. Sadece giriş yaparken değil, sitenin tüm kullanımları için **SSL** üzerinden bağlantı sağlıyor mu? Şifreleme sertifikaları dahil olmak üzere şifreleme ile ilgili problemleri var mı?
2. Son Kullanıcı Lisans Anlaşmasını, Gizlilik Politikasını veya Data Kullanım Politikasını dikkatlice okuyun. İçeriğiniz ve kişisel verileriniz nasıl kullanılıyor? Kimlerle paylaşılıyor?
3. Kullanıcılar için hangi gizlilik seçenekleri sağlanmış? Videolarınızı seçtiğiniz kimselerle paylaşma imkanınız var mı, yoksa verili olarak halka açık hale mi geliyorlar?
4. Protesto görüntüleri gibi hassas imajlar yüklüyorsanız, site, yüz-buğulama gibi yöntemlerle filme çekmiş olduğunuz kimselerin güvenliğini sağlıyor mu?
5. Sunucuların coğrafi konumunu, hangi bölgesel hukuk kurallarına tabi olduklarını veya şirketin nerede kayıtlı olduğunu biliyor musunuz? Bu bilgilerin, e-posta aktiviteleriniz ve bilgilerinizin gizlilik ve güvenliği bakımından ne anlama geldiğini biliyor musunuz? Sitenin sahipleri, hükumetten bir talep geldiği taktirde bilgilerinizi paylaşacak mı?



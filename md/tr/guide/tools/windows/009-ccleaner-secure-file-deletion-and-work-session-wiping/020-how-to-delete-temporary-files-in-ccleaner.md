

---

lang: tr
community: guide
type: tools
legacy: True
child: True
os: windows
weight: 2
depth: 3
title: How to Delete Temporary Files in CCleaner

---

<a name="3.0"></a>
##  3.0 Geçici Dosyalar Nasıl Silinir ##

Bu bölümde, **Microsoft Windows** ve bilgisayarınızda kullandığınız diğer uygulamaların oluşturturduğu dosyaları nasıl sileceğinizi anlatacağız. 

**1. Adım**. **CCleaner** konsolunu etkinleştirmek için ![](/sbox/screen/ccleaner-tr/13.png)’e **tıklayın** veya *Başlat >Programlar > Ccleaner’ı* **seçin**. 

**2. Adım**. Aşağıdaki ekranı etkinleştirmek için ![](/sbox/screen/ccleaner-tr/18.png)’e **tıklayın**:

![](/sbox/screen/ccleaner-tr/19.png) 

*Şekil 1: Cleaner sekmesini gösteren CCleaner konsolu*

*Cleaner* penceresi iki bölmeye ayrılmıştır. Soldaki bölme *Windows* ve *Uygulamalar* sekmelerini gösterirken, sağdaki bölme temizleme işlemi ile ilgili bilgileri ve bu işlemin sonuçlarını gösterir. Bu bölümün altında, *Analiz* ve *Temizliğe Başla* düğmeleri yer alır. 

![](/sbox/screen/ccleaner-tr/20.png) 

*Şekil 2: Tüm seçenekler işaretlenmiş Windows ve Uygulamalar sekmeleri*

**Not**: Aşağıdaki adımları takip ederek, *Windows* ve *Uygulamalar* sekmelerinde seçmiş olduğunuz tüm geçici dosyaları sileceksiniz. Farklı kullanıcıların bilgisayarlarında farklı programlar olduğunu göz önünde bulundurursak, uygulamalar listenizin *Şekil 2’de* görünenden farklı olacağını göz önünde bulundurun. 

**3. Adım**. *Windows* ve *Uygulamalar* sekmelerinde **aşağı kaydırın** ve *Gelişmiş* bölümündeki tüm seçenekleri de **işaretleyin**. Bu seçenekleri işaretlerken, bir uyarı iletişim kutusu ile karşılaşabilirsiniz. Bu kutu her seçeneğin neleri etkileyeceğini gösterir. 

![](/sbox/screen/ccleaner-tr/21.png)

*Şekil 3: Uyarı onay iletişim kutusu örneği*

**Uyarı**: Boş Alanları Temizle seçeneğini işaretlerseniz, temizleme işleminin süresini bir hayli uzatırsınız. Bunu yapmadan önce, en az 1 ya da 2 saatiniz olduğundan emin olun. 

**Not**: Geçici dosyaları etkin bir şekilde temizleyebilmek için *Windows* ve *Uygulamalar* sekmelerindeki tüm seçenekleri **işaretleyin**. Fakat, hangi yapılandırmaların ve ayarların silindiğini anladığınızdan emin olmalısınız. Her mesajı kapatmak ve geçici dosya silme işlemine devam etmek için ![](/sbox/screen/ccleaner-tr/22.png)’ı **tıklayın**. 

**4. Adım**. Silinmek için hazır olan farklı geçici dosyaların listesini görmek için  ![](/sbox/screen/ccleaner-tr/23.png)’i **tıklayın**. 

**İpucu**: Temizleme işlemine başlamadan önce tüm diğer programları kapatın. Herhangi başka bir programı açık bırakırsanız, **CCleaner** bu programlarla bağlantılı olan geçici dosyaları silmeyebilir ve aşağıdaki *Şekil 4’e* benzer bir uyarı ile karşılaşabilirsiniz. 

![](/sbox/screen/ccleaner-tr/24.png)

*Şekil 4: Bir programı kapatma uyarısı örneği* 

**5. Adım**. Silinecek dosyaları listelemeye devam etmek için  ![](/sbox/screen/ccleaner-tr/25.png)’i **tıklayın**.

![](/sbox/screen/ccleaner-tr/26.png)

*Şekil 5: Silinecek geçici dosyalar listesi örneği*

**Not**: **CCleaner**, sadece bir uygulama kullandığınız zaman oluşmuş olan geçici dosyaları siler. Uygulamanın kendisini silmez. Örneğin, *Şekil 5’te*, *Uygulamalar – İnternet Explorer* programı bilgisayarınızda kurulu kalırken, onun geçici dosyaları silinir. **CCleaner’ı** bir programı kaldırmak için kullanmak isterseniz, [**Sıkça Sorulan Sorular ve Gözden Geçirme bölümünde**](/en/ccleaner_faq), Gelişmiş Seçenekler kısmında, **5.1 CCleaner Kullanarak Nasıl Programlar Devre Dışı Bırakılır'a** bakabilirsiniz. 

**6. Adım**. Aşağıdaki ekranı etkinleştirmek için ![](/sbox/screen/ccleaner-tr/27.png)’yı **tıklayın**:

![](/sbox/screen/ccleaner-tr/28.png)

*Şekil 6: Kalıcı dosya silme onayı uyarısı*

**7. Adım**. Bu geçici dosyaları silmek için  ![](/sbox/screen/ccleaner-tr/22.png)’ı **tıklayın**. Silme işlemi tamamlandıktan sonra, sonuçlar aşağıdaki ekrandaki gibi görünecektir: 

![](/sbox/screen/ccleaner-tr/29.png)

*Şekil 7: Silme sonuçları*

Geçici dosyalarınızı **CCleaner** kullanarak *Windows* ve *Uygulamalar* sekmelerinden  başarı ile sildiniz. .





---

lang: tr
community: guide
type: tools
legacy: True
child: True
os: windows
weight: 6
depth: 3
title: FAQ and Review

---

<a name="7.0"></a>
## 7.0 Sıkça Sorulan Sorular ve Gözden Geçirme ##

<div class="background" markdown="1"> 

***Soru***: ***TrueCrypt’le** bütün zamanımı şifre girerek mi geçireceğim?*

***Cevap***: *Hayır, Standart Birimi açarken şifreyi sadece bir kere girmeniz yeterli. Bunu yaptıktan sonra birimin içindeki herhangi bir dosyayı tekrar şifre girmenize gerek olmadan açabilirsiniz.*

***Soru***: ***TrueCrypt’i** artık istemiyorsam kolayca silebilir miyim? Silersem, dosyalarım şifrelenmiş halde kalır mı?*

***Cevap***: *Evet, **TrueCrypt**, **Başlat > Tüm Programlar > TrueCrypt > TrueCrypt’i Kaldır** seçilerek kaldırılabilir.*

*Yarattığınız birimlerdeki dosyalara ulaşmak için **TrueCrypt'i** daha sonra yeniden kurabilirsiniz. Birimi başka bir bilgisayara aktarırsanız yine şifrenize ve **TrueCrypt** programına ihtiyacınız olacaktır.*

***Soru***: ***Windows’un** farklı versiyonları **TrueCrypt** yüklemeye ve kullanmaya çalışırken farklı ekranlar mı gösterir?*

***Cevap***: *Bu ekranlar birbirlerinden biraz farklı olabilir ama içerikleri aynıdır.*

***Soru***: *Ne tip bilgiler şifreleme gerektirir?*

***Cevap***: *İdeal olarak, tüm belge, fotoğraf ve özel ve hassas bilgi içeren diğer tüm dosyalarınızı şifrelemelisiniz. Bilgisayarınızı kaybederseniz veya bilgisayarınız elinizden alınırsa, **TrueCrypt** birimi içindeki bilgileriniz güvende kalacaktır.*

***Soru***: *Dosyalarımız ne kadar güvende olacak?*

***A***: ***TrueCrypt’in** performansı ve gerçekleştirdiğini iddia ettiği tüm işlemleri gerçekleştirip gerçekleştirmediği güvenlik uzmanları tarafından bağımsız olarak test edilmiştir. Genel sonuç **TrueCrypt’in** yüksek bir güvenlik sunduğudur. Biriminizin güvenliği için önemli bir etken de güçlü bir şifredir.*

**TrueCrypt’in** özel birim özelliği bilgisayarda saklanan bilgiler için çok özel bir koruma sağlar. Kullanıcının programı ve temel işlevlerini çok iyi bilmesi, güvenlik durumu hakkında uzman görüşe sahip olması ve gizli birimin ne zaman faydali olacağını bilmesi gerekir. 

***Soru***: *Tekrar hatırlatır mısınız, gizli olan yerine orijinal standart birimini nasıl bağlıyorum?*

***Cevap***: *Şifre kutusuna hangi şifreyi girdiğinize göre değişir. Standart Birim şifresini girdiyseniz, **TrueCrypt**, Standart Birimi çalıştıracaktır. Gizli Birim şifresini girdiyseniz, **TrueCrypt**, Gizli Birimi oluşturacaktır. Eğer birisi sizi **TrueCrypt** biriminizi açıp içindeki bilgileri göstermeye zorlarsa standart birimi açabilirsiniz. Umut edelim ki bu başınızın beladan kurtulmasına yetecektir.* 

***Soru***: *Gizli birime yanlışlıkla zarar vermek ya da silmek mümkün mü?*

***Cevap***: *Evet. **TrueCrypt** Standart Birimine (gizli birime yetecek kadar) boş yer kalmayana kadar dosya eklemeye devam ederseniz, otomatik olarak gizli biriminizin üzerine yazılacaktır. **TrueCrypt** menüsünde, gizli diskinizin üzerine yazılmaktan koruyan bir seçenek vardır. Fakat bu seçeneği etkinleştirmek birim açıldığı zaman insanlar gizli birim olduğunu görebilmesini sağlar.*

***Soru***: *Gizli birimin boyutunu sonradan değiştirebilir miyim?*

***Cevap***: *Hayır. Bunun için başka bir gizli dosya yaratmanız ve dosyaları oraya aktarmanız gerekir.* 

***Soru***: *Bağlanmış **TrueCrypt** biriminin içeriği için **chkdsk**, **Disk Defragmenter** gibi başka programlar kullanabilir miyim?* 

***Cevap***: ***TrueCrypt** birimleri gerçek fiziksel cihazlar gibi davranır, bu yüzden **TrueCrypt** birimine bağlanmış içerik üzerinde herhangi bir dosya sitemi kontolü/tamiri/birleştirme aracını kullanabilirsiniz.*

***Soru***: *Gizli Birim'in şifresini değiştirmek mümkün müdür?* 

***Cevap***: *Evet. Şife değiştirme özelliği hem Standart hem Gizli Birimleri kapsar. “birim Şifre Değiştir” uyarı ekranında “Şu Andaki Şifre” alanına gizli biriminizin şifresini girin.*

***Soru***: *Ne zaman gizli disk özelliğini kullanmalıyım?*

***Cevap***: *Bilgisayarınızda belli bilgilerin varlığını gizlemek istiyorsanız **TrueCrypt** gizli disk özelliğini kullanabilirsiniz. Bu, bilgilerinize olan erişimi engelleyen Standart Birim kullanımından farklıdır.*

[**TrueCrypt hakkında daha fazla Sıkça Sorulan Sorular’a**](http://andryou.com/truecrypt/faq.php) bakabilirsiniz.

</div>

<a name="7.1"></a>
## 7.1 Standart Birim Özet Soruları ##

- Şifreleme nedir? 
- Standart Birim nedir?
- USB hafıza çubuğunda Standart Birim nasıl yaratılır?
- Standart Birim kaldırmanın farklı yolları nelerdir?
- Standart Birim için güçlü bir şifre nasıl seçilir ve muhafaza edilir?
- Standart Birimi yedeklemek için ne yollar izlenebilir?
- Bilgisayarınızda Standart Birim olduğunu gizleme yöntemleri nelerdir?

<a name="7.2"></a>
## 7.2 Gizli Birim Özet Soruları ##

- Standart Birim ve Gizli Birim arasındaki temel farklar nelerdir?
- Gizli bir Birim varsa, ne tip bilgiler Standart Birime konulmalıdır?
- Gizli Birim nerede bulunur?
- Gizli Birimin ideal boyutu nedir?
- Gizli Birimi istenmeyen silmelerden korumanın avantaj ve dezavantajları nelerdir?



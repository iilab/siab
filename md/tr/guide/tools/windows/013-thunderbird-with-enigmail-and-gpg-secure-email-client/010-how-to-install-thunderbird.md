

---

lang: tr
community: guide
type: tools
legacy: True
child: True
os: windows
weight: 1
depth: 3
title: How to Install Thunderbird

---

Bu sayfadaki kısımların listesi:

- [**2.0 Thunderbird Nasıl Kurulur?**](#2.0)
- [**2.1 Thunderbird’de Global Arama ve Dizin Oluşturma Nasıl Kapatılır?**](#2.1)
- [**2.2 Thunderbird’de Bir E-Posta Hesabı Nasıl Kaydedilir?**](#2.2)
- [**2.3 Thunderbird’de Bloglar, Haber Akışları ve Haber Grupları Nasıl Kaydedilir?**](#2.3)

<a name="2.0"></a>
## 2.0 Thunderbird Nasıl Kurulur?##

**Thunderbird’ü** kurmaya başlamak için aşağıdaki adımlari takip edin:

**1. Adım**: ![](/sbox/screen/thunderbird-tr/01.png) dosyasına **çift tıklayın**. *Dosyayı Aç- Güvenlik Uyarısı* kutusu açılırsa, ![](/sbox/screen/thunderbird-tr/02.png)'ı (*Çalıştır*) **tıklayarak** şu ekranı etkinleştirin:

![](/sbox/screen/thunderbird-tr/03.png)

*Şekil 1: Çıkarma işlemi statüsü barı*

**Thunderbird** dosyalarının çıkartılması tamamlandıktan sonra *Mozilla Thunderbird Kurulum Sihirbazı’na Hoşgeldiniz* ekranı belirir.

**2. Adım**: ![](/sbox/screen/thunderbird-tr/04.png)’yi **tıklayarak** *Mozilla Thunderbird – Kurulum Türü* ekranını açın.

**3. Adım**: ![](/sbox/screen/thunderbird-tr/04.png)’yi **tıklayarak** *Kurulum Seçenekleri* sayfasını açın. Siz bir diğerini seçmezseniz *Standart* kurulum uygulanmaya başlayacak. 

**4. Adım**: ![](/sbox/screen/thunderbird-tr/04.png)’yi **tıklayarak** verili olan kurulum seçeneklerini kabul edin, böylece şu ekranı etkinleştireceksiniz.

![](/sbox/screen/thunderbird-tr/05.png)

*Şekil 2: Mozilla Thunderbird - Özet sayfası*

**5. Adım**: ![](/sbox/screen/thunderbird-tr/06.png)’u **tıklayarak** kurma işlemini başlatın. Kurma işlemi bitince aşağıdaki ekran belirecek:

![](/sbox/screen/thunderbird-tr/07.png)

*Şekil 3: Mozilla Thunderbird Kurulum Sihirbazı Tamamlanıyor ekranı*

**6. Adım**: ![](/sbox/screen/thunderbird-tr/08.png)’u tıklayarak kurulum işlemini bitirin.

**İpucu**: Eğer yukarıdaki *Şekil 3’te* gösterildiği gibi *Thunderbird’ü şimdi başlat* kutusu etkinse, **Thunderbird** kendiliğinden çalışmaya başlayacaktır. **Thunderbird’ü** gelecekte açmak için masa üstündeki **Thunderbird** ikonuna **çift tıklayabilirsiniz**, ya da, **Programlar>Mozilla Thunderbird>Mozilla Thunderbird’ü** **seçebilirsiniz**.

<a name="2.1"></a>
## 2.1 Thunderbird’de Global Arama ve Dizin Oluşturma Nasıl Kapatılır? ##

**Uyarı**: **Thunderbird’deki** *Global Arama ve Dizin Oluşturma* özelliği programın performansını korumak için kapatılmalıdır. E-postalarınızın miktarına ve büyüklüğüne bağlı olarak, bu özellik, sürekli ve gereksiz bir şekilde sabit sürücünüze bilgi girip ve sisteminizin hızını düşmesine sebep olabilir. Zamanla dolan sabit sürücünüz, pek çok alakasız sistem operasyonlarının çalışmasını da yavaşlatabilir.

*Global Arama ve Dizin Oluşturma* seçeneğini kapatmak için aşağıdaki adımları uygulayın:

**1. Adım**.**Thunderbird** menüsünden **Araçlar>Seçenekler’i seçerek** *Seçenekler* ekranını etkinleştirin.

**2. Adım**. Aşağıda görüldüğü gibi gelişmiş seçenekler sekmesini etkinleştirmek için ![](/sbox/screen/thunderbird-tr/09.png)’i **tıklayın**:

![](/sbox/screen/thunderbird-tr/10.png)

*Şekil 4: Gelişmiş sekmesi gösterilen Seçenekler ekranı*

**3. Adım**. *Global arama ve Dizin Oluşturmayı Etkinleştir* kutusunu **tıklayarak** bu seçeneği aşağıda görüldüğü gibi **kapatın**:

![](/sbox/screen/thunderbird-tr/11.png)

*Şekil 5: Gelişmiş Yapılandırma kısmı*

Şimdi bu seçeneği başarı ile kapattığınıza göre **Thunderbird’de** bir e-posta hesabı kaydetmeye hazırsınız.

<a name="2.2"></a>
## 2.2 Thunderbird’de Bir E-Posta Hesabı Nasıl Kaydedilir?## 

İlk kaydolmada *Sistem Tümleştirmesi* ekranı belirecek. Bu ekran, ‘*Thunderbird aşağıdaki hizmetler için varsayılan istemci olarak kullanılsın: E-posta* şeklinde ayarlanabilir. Ya da, bu aşamayı *atlayabilirsiniz* de.

**1. Adım**. *Hoşgeldiniz* sayfasında *Bunu geç,mevcut e-postamı kullanacağım* seçeneğini **tıklayarak** asağıdaki ekranı açın:
 
![](/sbox/screen/thunderbird-tr/12.png)

*Şekil 6: Thunderbird Uygulamasına Hoşgeldiniz ekranı*

**2. Adım**. İlgili kutucuklara adınızı, e-posta adresinizi ve parolanızı **girin**; *Parolayı Hatırla* kutucuğuna **tıklayarak** işareti kaldırın. Ekranınız *Şekil 7’deki* gibi görünsün.

![](/sbox/screen/thunderbird-tr/13.png)

*Şekil 7: Posta Hesabı Kurulumu ekranı*

**3. Adım**. Aşağıdaki ekranı görmek üzere ![](/sbox/screen/thunderbird-tr/14.png)’yi **tıklayın**.

![](/sbox/screen/thunderbird-tr/15.png)

*Şekil 8: **IMAP (uzak dizinler)** seçeneği seçilmiş Posta Hesabı Kurulumu ekranı*

## IMAP ve POP: Tanımları ve Kullanımları ###

**Internet Mesaji Ulaşım Protokolü** (**Internet Message Access Protocol**, **IMAP**) ve **Ofis Arkası Protokolü** (**Post Office Protocol**, **POP**) e-postalarınızı almanın ve saklamanın iki farklı metodudur.

- **Internet Mesaji Ulaşım Protokolü** (**IMAP**): **IMAP** kullanılırken bütün dizinleriniz (*gelen*, *taslak*, *şablonlari*, *giden* ve bütün diğer dizinler) e-posta sunucusunda kalır. Bu sayede, bu dosyalara başka bilgisayarlardan da ulaşabilirsiniz. İlk aşamada bütün iletiler sunucuda kalırken, sadece e-posta başlıkları ve tanımlayıcı bilgiler (tarih ve zaman, konu, gönderenin adı gibi) bilgisayarınıza indirilerek görünümünüze sunulur. Bir ileti ancak onu açmak istediğinizde bütünüyle bilgisayarınıza indirilir. **Thunderbird** tüm ya da bazı dizinlerdeki e-postaların kopyalarını bilgisayarınıza kaydedecek şekilde de ayarlanabilir, bu sayede bu postalar üstünde çevrimdışı iken de çalışmanız mümkün olur. **IMAP** seçeneği aktif iken bu postaları ya da dizinleri silmek istediğinizde, silme işlemi *hem* lokal olarak kendi bilgisayarınızdan *hem* de sunucudan gerçekleşir.

-  **Ofis Arkası Protokolü 3. Versiyonu** (**POP3**): **POP3** kullanıldığında sadece *Gelen* dosyası (yeni gelen postaların bırakıldığı dosya) sunucuda kalır; diğer bütün dosyalar sadece yerel olarak bilgisayarınıza kaydedilir. Gelen postalarınızı okumak için bilgisayarınıza indirdikten sonra, *Gelen* dosyasında bırakabilir ya da sunucudan silebilirsiniz. E-posta hesabınıza başka bir bilgisayardan ulaşmak isterseniz, sadece *Gelen* dosyasındaki mesajları görebilirsiniz (yeni gelen mesajlar ve silmediğiniz eski mesajlar). Dikkat edin, sunucunun ayarlarına bağlı olarak, gönderdiğiniz mesajların kopyaları da sunucuda *Giden* dosyasında korunuyor olabilir. Kontrol etmenizde fayda var.

**4. Adım**.  Hesabınızı yaratmak için ![](/sbox/screen/thunderbird-tr/16.png)’ye basın, ve aşağıda görüldüğü gibi solunda e-posta hesabınızı gösteren **Thunderbird** konsolunu açın.

![](/sbox/screen/thunderbird-tr/17.png)

*Şekil 9: Yeni yaratılan Riseup hesabını gösteren Mozilla Thunderbird ana kullanıcı arayüzü*

**Not**: Başka bir e-posta hesabını eklemek için, **Yerel Dizinler>Hesaplar>Yeni hesap yarat: e-posta’ya tıklayarak** bu bölümde *7. Şekilde* görülen ekranı etkinleştirin ve **2.**, **3.** ve **4.** adımları tekrarlayın.

E-posta hesaplarınızı **Thunderbird’e** başarıyla kaydettiğiniz takdirde, kullanıcı arayüzünün bir sonraki açılışında her bir kayıtlı e-posta hesabınız için parolanızın tekrar girilmesi aşağıda görüldüğü gibi istenecek: 

![](/sbox/screen/thunderbird-tr/20.png)

*Şekil 10: Posta Sunucusu Parolası Gerekli penceresi*

**Not**: İnternet gizliliği ve güvenliği açısından parola kayıt ya da ‘hatırlama’ fonksiyonlarının kullanımı önerilmese de, **Thunderbird** bir *Ana Parola* fonksiyonuna sahiptir. Bu fonksiyon, kurulum aşamasında girilen tek bir parola ile bütün e-posta hesaplarınıza ilişkin parolaların korunmasını sağlar. Bu özellik hakkında daha fazla bilgi almak için lütfen bölüm [**3.3 Thunderbird’de Güvenlik Sekmeleri Nasıl Yapılandırılır?**](/tr/thunderbird_security#3.3) - **Parola Sekmesi’ne** bakın.

<a name="2.3"></a>
## 2.3 Thunderbird’de Bloglar, Haber Akışları ve Haber Grupları Nasıl Kaydedililir? ##

Blogları, haber Akışlarını ve haber gruplarını kaydetmek için aşağıdaki adımları uygulayın:

**1. Adım**. Kenar çubuğundan hesabınızı seçin ve **Hesaplar>Akışlar’a tıklayarak** aşağıda da görülen *Akış Hesabı Sihirbazı* ekranını etkinleştirin.

![](/sbox/screen/thunderbird-tr/21.png)

*Şekil 11: Akış Hesabı Sihirbazı – Hesap Adı ekranı*

**2. Adım**. ![](/sbox/screen/thunderbird-tr/04.png)’yi tıklayarak aşağıdaki pencereyi etkinleştirin.

![](/sbox/screen/thunderbird-tr/22.png)

*Şekil 12: Akış Hesabı Sihirbazı – Tebrikler penceresi*

**3. Adım**. ![](/sbox/screen/thunderbird-tr/08.png)’u tıklayıp hesap kurma işlemini tamamlayın ve Thunderbird konsoluna geri dönün.

Şimdi **Thunderbird’ü** optimal kullanım için uygun bir şekilde yapılandırdığınıza göre, lütfen bir sonraki bölüm olan [**Thunderbird’de Güvenlik Ayarlarını Yapılandırma’ya**](/tr/thunderbird_security) geçin.


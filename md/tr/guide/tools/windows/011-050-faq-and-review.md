

---

lang: tr
community: guide
type: tools
legacy: True
child: True
os: windows
weight: 5
depth: 3
title: FAQ and Review

---

<a name="5.0"></a>
## 5.0 Sıkça Sorulan Sorular ve Gözden Geçirme ##

<div class="background" markdown="1"> 

***Soru: Pidgin-OTR’yi arkadaşlarımla MSN ve Yahoo’da sohbet için kullanabilir miyim?***? 

***Cevap**: **Pidgin-OTR** farklı sohbet ve mesajlaşma servislerini desteklese de çoğu zaman arkadaşınızla **anlık mesajlaşma** oturumu açabilmeniz için ikinizin de aynı sağlayıcıyı kullanmanız gerekir. Örneğin, ikinizin de **IRC** ya da **ICQ** hesabını kullanması gerekir. Fakat, **XMPP** protokolünü kullanan servisler (**RiseUP**, **Google Talk**, **Facebook**, ya da diğer **XMPP** sunucuları gibi) birbirlerinin hesapları arasında sohbete izin verebilirler. Böylelikle **RiseUp** ve **Google Talk** hesapları arasında bir sohbet kurulabilir. Bunun yanında unutmayın ki **Pidgin** ile aynı anda birkaç **anlık mesajlaşma** hesabını kaydedip hepsi üzerinden çevrimiçi olabilirsiniz. Bu da çok protokollü anlık mesajlaşma istemcisi kullanmanın iyi yanı.*


***Soru: Pidgin-OTR hesabıma başka bir bilgisayardan nasıl ulaşabilirim?***

***Cevap**: Bunu yapmanın bir yolu o bilgisayar üzerinde **anlık mesajlaşma** hesabınızla kullanılmak üzere yeni bir özel anahtar oluşturmaktır, ama oturumunuzun özgünlüğünü yeniden teyit etmeniz gerekecek. Bir başka seçenek de şifreleme anahtarlarınızı yeni bilgisayarınıza kopyalamaktır (bunları Windows’ta %APPDATA%\.purple içinde ve Linux ve Mac’te ~/.purple içinde bulabilirsiniz).*

***Soru: Ya anlık mesajlaşma hesabımın parolasını unutacak olursam? Ya da başka biri bunu eline geçirirse? Geçmiş ve gelecekteki bütün konuşmalarıma ulaşabilecekler mi?***

***Cevap**:Bu çok önemli bir soru. Öncelikle, parolanızı unutursanız ve hesap sağlayıcınızın önerdiği yollarla yenileyemiyorsanız yeni bir **anlık mesajlaşma** hesabı oluşturmanız gerekecek. Bundan sonra, arkadaşınızı birbirinizi tanıyabileceğiniz güvenli ve teyit edilmiş bir e-posta ya da sesli sohbet yoluyla bilgilendirmelisiniz.*

*Son olarak birbirinizi arkadaş olarak teyit etmelisiniz. Başka biri her hangi bir yolla **anlık meşajlaşma** parolanızı eline geçirmişse, o kişi **Pidgin** kullanırken sizmiş gibi davranmaya yeltenebilir. Neyse ki, sizin şifreleme anahtarlarınız ya da sizin paylaştığınız parola kelimeleri bilmediği için oturumu teyit edemeceyecek. Böylelikle arkadaşınız ondan süphe edebilir. İşte bu yüzden kimlik doğrulama **çok** önemlidir.*


*Ek olarak, yukarıdaki yönergeleri takip edip **OTR’nin** ‘Yapılandırma’ sekmesinde tavsiye edilen seçenekleri ayarladıysanız, parolanızı çalan ya da bilgisayarınıza ulaşımı olan biri bile geçmiş görüşmelerinize ulaşamayacak, çünkü onları kaydetmemeyi seçtiniz.*

</div>

<a name="5.1"></a>
## 5.1 Gözden Geçirme Soruları ##

- Bir arkadaşınızla sohbet oturumunuzu kaç defa teyit etmeniz gereklidir?
- Pidgin’de birden fazla anlık ileti hesabını kaydedip aynı anda kullanmak mümkün müdür?
- Pidgin’de parmak izi ne demektir?
- Başka bir bilgisayarda Pidgin-OTR’yi kurduğunuzda OTR seçeneklerinize (alınan anahtarların parmak izleri dahil olmak üzere) ne olacak?
- Pidgin’de özel ve teyit edilmiş bir sohbet oturumu açmak için neler gereklidir?
- Pidgin’de  bir hesap açmak için ne gerekir?



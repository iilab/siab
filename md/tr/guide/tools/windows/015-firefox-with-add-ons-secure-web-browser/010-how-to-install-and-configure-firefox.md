

---

lang: tr
community: guide
type: tools
legacy: True
child: True
os: windows
weight: 1
depth: 3
title: How to Install and Configure Firefox

---

Bu sayfadaki kısımların listesi:

- [**2.0 Firefox Hakkında**](#2.0)
- [**2.1 Firefox Nasıl Kurulur?**](#2.1)
- [**2.2 Genel bölme seçenekleri nasıl yapılandırılır?**](#2.2)
- [**2.3 Gizlilik bölmesi seçenekleri nasıl yapılandırılır?**](#2.3)
- [**2.4 Güvenlik bölmesi seçenekleri nasıl yapılandırılır?**](#2.4)
- [**2.5 Gelişmiş bölme seçenekleri nasıl yapılandırılır?**](#2.5)

-------

<a name="2.0"></a>
## 2.0 Firefox Hakkında ##
**Firefox'un** İnternet erişiminizi daha gizli ve güvenli hale getirecek kullanımı kolay birçok özelliği vardır. bu ayarları hangi sıklıkta yapılandırmanız gerektiği durumunuza göre değişir:: 

- Kişisel bilgisayarınızı kullanıyorsanız ve başka kişilerin bilgisayarınızı kullanmasına izin vermiyorsanız bu ayarları bir kere yapılandırmanız yeterlidir.

- Kamusal bir alanda veya işteyseniz, kendi kullanımınız için bu ayarları düzenli olarak yeniden yapılandırmanız gerekebilir. 

**Not**: İsterseniz USB bellek çubuğuna koyabileceğiniz, taşınabilir bir **Firefox** versiyonu kullanabilirsiniz. Böyle yaparsanız **Firefox’u** gereksinimlerinize göre yapılandırabilir ve herhangi bir kamusal bilgisayarda kullanabilirsiniz. Taşınabilir **Firefox** ile ilgili daha fazla bilgi için [**Mozilla Firefox, Taşınabilir Sürüm**](/tr/firefox_portable) bölümüne bakınız. 

<a name="2.1"></a>
## 2.1 Firefox Nasıl Kurulur? ##

**Firefox’u** kurmak basit bir işlemdir. **Firefox’u** kurmaya başlamak için aşağıdaki adımları takip edin: 

**1. Adım**. ![](/sbox/screen/firefox-tr/01.png)’nin üzerine **çift tıklayın**, *Klasör Aç – Güvenlik Uyarısı* kutusu gürünürse paketten çıkarma ilerleme çubuğunu  görmek üzere için 'Çalıştır’ı **tıklayın**. 


*Bir süre sonra, Firefox Kurulum Sihirbazına Hoş geldiniz penceresi belirecek.*

**2.Adım**. Kurulum işlemleri kılavuzundaki adımları **takip edin** ve verili seçenek ve ayarları kabul edin. 

**Not**:  Belirli bir sebebiniz yoksa verili seçenek ve ayarları değiştirmeyin.

<a name="2.2"></a>
## 2.2 Genel bölme seçenekleri nasıl yapılandırılır? ##

**Firefox’u** yapılandırmak için aşağıdaki adımları takip edin:

**1.Adım**. **Firefox** menü sekmesinden **Seçenekler’i** aşağıda göründüğü gibi **seçin**:

![](/sbox/screen/firefox-tr/03.png)

*Şekil 1: Seçenekler seçili Araçlar menüsü* 

*Bunu yaptığınız zaman Seçenekler penceresi aşağıda görüldüğü gibi etkinleşecektir:*

![](/sbox/screen/firefox-tr/04.png)

*Şekil 2: Verili Genel bölmeyi gösteren Seçenekler penceresi*

**Tavsiye**: *Genel* bölme yukarıda *Şekil 2’de* göründüğü gibi otomatik olarak açılmazsa ![](/sbox/screen/firefox-tr/05.png)’i **tıklayın**.

*Genel* bölmesi, bir iki temel **Firefox** ayarlarını yapılandırmanıza yardımcı olacaktır. Bunların arasında tercih ettiğiniz ana sayfa ve *İndirilenler* dosyasının konumu gibi özellikler vardır. 

*Firefox başlayınca* adlı aşağı açılan menüdeki verili ayar *Ana sayfamı göster* şeklindedir ve verili ana sayfanız *Mozilla Firefox Başlangıç Sayfası'dır*.

**Tavsiye**: Güvenilir bulduğunuz başka bir sayfayı ana sayfanız olarak belirlemek için ![](/sbox/screen/firefox-tr/06.png)’ı **tıklayın**.

<a name="2.3"></a>
## 2.3 Gizlilik bölmesi seçenekleri nasıl yapılandırılır?##

*Gizlilik* bölmesi tarayıcınızın gizlilik ve güvenlik ayarlarını yapmanızı sağlar.

**1. Adım**. Aşağıda görünen ekranı etkinleştirmek için ![](/sbox/screen/firefox-tr/07.png)’i **tıklayın**.

![](/sbox/screen/firefox-tr/08.png)

*Şekil 3: Gizlilik bölmesini gösteren Seçenekler penceresi*

*Gizlilik* bölmesi üç kısma ayrılmıştır: İzleme bölümü, Geçmiş bölümü ve Konum çubuğu bölümü.

- **İzleme Bölümü**

*İzlemeyi durdur* adlı bölümde, internet etkinlik ve eylemlerinizin, örneğin reklam şirketleri, analitik araştırmalar veya piyasa araştırmacıları gibi üçüncü taraflarca denetlenip izlenmesi hakkındaki tercihlerinizi yapabilirsiniz. Firefox’u ilk kurduğunuz zaman, verili ayar *Tercihlerim hakkında siteye bilgi verme* olarak belirlenmiştir ve değiştirilmesi gerekir. Bunu *İzlenmek istemiyorum* olarak değiştirmeniz, şirket ve organizasyonların izlenmek istemediğiniz hakkında bilgilendirilmesini sağlayacaktır. 

**Not**: *İzlemeyi durdur* seçeneği güven sistemine dayanır ve gönüllüdür. Bu yüzden de web siteleri hukuki ve teknik olarak bu tür isteklere uymak zorunda değildir. Bu isteğe saygı duyan organizasyonların sayısı gün geçtikçe artsa da, *İzlemeyi durdur* seçeneği, doğrudan ticari ve zararlı çıkarları hedef alan eklentiler ile desteklenmelidir. Bunu yapmak, potansiyel olarak zararlı çevrim içi reklamlara maruz kalma riskinizi azaltır. **Firefox** eklentileri ile ilgili daha fazla bilgi edinmek için, [**Diğer Faydalı Firefox Eklentileri**](/tr/firefox_others) bölümüne bakabilirsiniz. 

![](/sbox/screen/firefox-tr/09.png)

*Şekil 4: İzleme bölümü*

**1. Adım**. *Sitelere izlenmek istemediğimi söyle* seçeneğini (yukarıdaki *Şekil 4’te* göründüğü gibi) **işaretleyin** ve katılımcıların gizlilik ve güvenliğinize saygı duymasını sağlayın. 

- **Geçmiş Bölümü**

*Geçmiş* bölümü, **Firefox** tarayıcınızın ‘geçmişi’ ile ilgili ayarlarını yapmanızı sağlar. Bu tarih, **Firefox** kullanmaya başladığınız andan itibaren ziyaret ettiğiniz sitelerin listesini içerir. Verili  seçenek *Firefox* *Geçmişi hatırlasın* olacaktır ve internet gizlilik ve güvenliğiniz için değiştirilmelidir. 

Tarama geçmişinizin izlerini silmek için aşağıdaki adımları takip ediniz:

**1. Adım**. *Firefox* aşağı açılır menüsünü **etkinleştirin** ve *Geçmişi asla hatırlamasın* seçeneğini *Şekil 3’te* görüldüğü gibi **seçin**. 

**2. Adım**. Aşağıdaki ekranı etkinleştirmek için  ![](/sbox/screen/firefox-tr/10.png) ’i **tıklayın**:

![](/sbox/screen/firefox-tr/11.png)

*Şekil 5: Tüm tarihi sil penceresi*

**3. Adım**. Tüm kutucukları **işaretleyin** ve ![](/sbox/screen/firefox-tr/12.png)’yi tıklayarak **Firefox’un** potansiyel olarak bilgilerinizi içeren verilerden temizleyin. Şimdi *Gizlilik* bölmesine dönebilirsiniz.

- **Konum çubuğu bölümü**

*Konum çubuğu* bölümü işaretlenmiş olan web sitelerinden adres, çerezler ve benzeri geçici verileri kullanır ve tarama kolaylığınız için **Firefox** **Evrensel Kaynak Konumlayıcı** (**Universal Resource Locator**, **UR**L) çubuğunda adres önerisinde bulunmak için web tarihinizden faydalanır. *Konum çubuğunu kullanırken* kısmındaki verili seçenek *Geçmiş ve Yer imlerinden öneride bulun'dur* ve internet gizliliğiniz ve güvenliğinizi korumak için değiştirilmelidir. 

Tarama alışkanlıklarınız ve geçmişinizin izlerini silmek için aşağıdaki adımları takip ediniz:

**1. Adım**. *Konum çubuğunu kullanırken*, aşağıda *Şekil 6'da* görüldüğü gibi öneri kaynakları ile ilgili bütün işaretleri **kaldırın**.

![](/sbox/screen/firefox-tr/13.png)

*Şekil 6: Öneri kaynakları ile ilgili bütün seçeneklerin kaldırıldığı Konum Çubuğu bölmesi*

**2. Adım**. Ayarlarınızı teyit etmek ve *Seçenekler* penceresinden çıkmak için ![](/sbox/screen/firefox-tr/14.png)’ı **tıklayın**.

**Not**: Geçici verilerinizi daha güvenli ve ayrıntılı bir şekilde silmek istiyorsanız, [**CCleaner**](/tr/ccleaner_main) ile ilgili bölüme bakabilirsiniz. 

<a name="2.4"></a>
## 2.4 Güvenlik bölmesi seçenekleri nasıl yapılandırılır? ##

*Güvenlik* bölmesi iki kısma ayrılmıştır: birinci kısım, dış kaynaklardan gelecek potansiyel olarak tehdit edici eylemlerle ilgilenirken, ikinci kısım, ya da *Parola* kısmı, parola ile ilgili ayarlar yapmanızı sağlar. 

**Not**: Parola saklama ile ilgili daha fazla bilgi için lütfen [**KeePass**](/tr/keepass_main) bölümüne bakınız.

**1. Adım**. *Seçenekler* penceresini etkinleştirmek için **Firefox** menü çubuğundan **Araçlar > Seçenekler’i seçin**. Aşağıda görünen ekranı etkinleştirmek için *Güvenlik* sekmesini **tıklayın**. 

![](/sbox/screen/firefox-tr/15.png)

*Şekil 7: Güvenlik bölmesini gösteren Seçenekler penceresi*

**2. Adım**. Birinci kısımdaki verili ayarları **kabul edin**. 

- **Parola kısmı**

*Parolalar* kısmı parolalarınızla ilgili ayarları yapmanızı sağlar. **Firefox’u** ilk defa kurup çalıştırdığınız zaman *Siteler için parolaları hatırla* seçeneği verili olarak işaretlidir ve gizlilik ve güvenliğiniz için devre dışı bırakılmalıdır. Parolalarınızı güvenli bir şekilde [**KeePass'te**](/tr/keepass_main) saklamanızı tavsiye ederiz. 

**3. Adım**. *Seçenekler* penceresinde *Güvenlik* bölmesini yapılandırmayı tamamlamak için ![](/sbox/screen/firefox-tr/14.png)’ı **tıklayın**.   

<a name="2.5"></a>
## 2.5 Gelişmiş Bölmesi Seçenekleri Nasıl Yapılandırılır? ##

*Gelişmiş* sekmesi, isminin de gösterdiği gibi, **Deneyimli** **Firefox** kullanıcıları için tasarlanmıştır. Fakat, *Genel* sekmesinde aşağıda bahsedeceğimiz seçeneği kullanıma sokmak *her* seviyedeki kullanıcı için fayda sağlayacaktır.  

- *Web siteleri sayfayı yönlendirmek veya yeniden yüklemek istediği zaman beni uyar* seçeneği **Firefox’un** web sitelerinin otomatik olarak sizi başka bir sayfaya yönlendirmesini veya sizin bilginiz veya onayınız olmadan yeniden yüklemesini engeller. 

![](/sbox/screen/firefox-tr/16.png)

*Şekil 8: Verili Genel sekme seçili halde Gelişmiş bölmesi*

**1. Adım**. *Web siteleri sayfayı yönlendirmek veya yeniden yüklemek istediği zaman beni uyar* seçeneğini yukarıdaki *Şekil 8’de* göründüğü gibi **etkinleştirin**.

**2. Adım**. Değişiklikleri uygulamak için ![](/sbox/screen/firefox-tr/14.png)’ı **tıklayın** ve *Gelişmiş* sekmesinden çıkın. 

Tebrikler! Artık **Firefox** ile interneti gizli ve güvenli bir şekilde kullanabilirsiniz.


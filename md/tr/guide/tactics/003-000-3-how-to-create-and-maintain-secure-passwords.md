

---

lang: tr
community: guide
type: tactics
legacy: True
child: False
weight: 003
title: 3. How to create and maintain secure passwords

---

Bilgisayarlarımızda oturum açmaktan, e-posta göndermeye; hassas verileri [*şifrelemekten*](/tr/glossary#Encryption), gizlemeye kadar, önemli işlerimizi yerine getirmek için dijital teknolojiyi kullanırken rahat hissetmemizi sağlayan güvenli hizmetlerin birçoğu, bir şifre hatırlamamızı gerektirir. Bu gizli sözcükler, sözcük grupları ya da anlamsız karakterler dizisi, bilgileriniz ve onları izniniz olmaksızın okumak, kopyalamak, değiştirmek ve yok etmek isteyen herhangi biri arasındaki ilk ve çoğu zaman tek engeldir. Birinin şifrelerinizi öğrenmesinin birçok yolu vardır ancak belirli birkaç taktik uygulayarak ve [*KeePass*](/tr/glossary#KeePass) gibi [*güvenli şifre veri tabanı*](/tr/glossary#Secure_password_database) kullanarak bunların birçoğuna karşı şifrelerinizi koruyabilirsiniz.

### Arka plan senaryosu ### 
<div class="background" markdown="1">
Mansour ve Magda Arapça konuşulan bir ülkede, insan hakları ihlallerini ve siyasi değişim için kampanyayı anonim olarak bloglarında yayınlayan iki kardeştir. Magda kısa bir süre önce e-posta hesabına giriş yapmayı denedi ve şifresinin değiştirildiğini öğrendi. Şifreyi yeniden kurarak oturum açabildi ama gelen kutusunu açtığında birçok yeni mesajın 'okundu' olarak işaretlendiğini fark etti. Siyasi olarak motive olmuş bir saldırganın birçok web sitesi hesabında kullandığı şifresini öğrenmiş olmasından şüphelendi.  Durumu anlatmak ve endişelerini dile getirmek için daha az bilgisayar bilgisi olan Mansour’la buluştu.
</div>


### Bu bölümden ne öğrenebilirsiniz ###

- Güvenli bir şifrenin unsurları
- Uzun ve karmaşık şifreleri hatırlamak için birkaç püf noktası	
- Şifreleri hatırlamak yerine onları depolamak için [*KeePass*](/tr/glossary#KeePass) *[güvenli şifre veri tabanını](/tr/glossary#Secure_password_database)* nasıl kullanacağınızı


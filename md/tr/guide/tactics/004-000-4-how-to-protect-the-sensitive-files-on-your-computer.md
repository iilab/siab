

---

lang: tr
community: guide
type: tactics
legacy: True
child: False
weight: 004
title: 4. How to protect the sensitive files on your computer

---

‘Saldırgan’ internet üzerinden verilerinizi okumaya ya da değiştirmeye muktedirse, bilgisayarınızdaki ya da taşınabilir depolama aygıtınızdaki bilgilere yetkilendirilmemiş erişim uzaktan gerçekleştirilebilir; ya da fiziksel olarak donanımınız ele geçirilebilir. Kendinizi her iki türden saldırıya karşı, [***Bilgisayarınızı kötü amaçlı yazılımlara ve hacker'lara karşı nasıl korursunuz***](/tr/chapter-1) başlıklı [***1. Bölüm***](/tr/chapter-1)’de ve [***Fiziksel tehditlere karşı bilgilerinizi nasıl korursunuz***](/tr/chapter-2) başlıklı [***2. Bölüm***](/tr/chapter-2)’de ele alındığı gibi, verilerinizin fiziksel ve ağ güvenliğini geliştirerek koruyabilirsiniz. Birden fazla savunma düzeyini kullanmanız en iyisidir, bu nedenle dosyalarınızın kendilerini de korumalısınız.  Böylelikle, diğer güvenlik çabalarınızın yetersiz olduğu ortaya çıkarsa, hassas verilerinizin güvende olma ihtimali korunabilir.


Bu şekilde verilerinizin güvenliğini sağlamaya yönelik tehditler hakkında iki genel yaklaşım bulunmaktadır. **Dosyalarınızı  *[şifreleyebilirsiniz](/tr/glossary#Encryption)***, böylece onları sizden başka herhangi biri için okunmaz kılarsınız, ya da saldırganın hassas bilgilerinizi bulamayacağını umarak **onları gizleyebilirsiniz**. Her iki yaklaşım için size yardımcı olabilecek araçlar bulunmaktadır. Bunlara dosyalarınızı hem *[şifreleyebilecek](/tr/glossary#Encryption)* hem de gizleyebilecek [*TrueCrypt*](/tr/glossary#TrueCrypt) adlı bir [*FOSS*](/tr/glossary#FOSS) uygulaması da dahildir.



### Arka plan senaryosu ###
<div class="background" markdown="1">
Claudia ve Pablo bir Güney Afrika ülkesindeki insan hakları STK’siyle birlikte çalışmaktadır. Son birkaç aylarını bölgedeki ordu tarafından gerçekleştirilen insan hakları ihlalleri hakkında tanıklardan delil ve beyan toplayarak geçirmişlerdir. Bu beyanların kimler tarafından sağlandığına ilişkin ayrıntılar ortaya çıkarsa hem tanıklık eden cesur insanlar hem de bölgedeki örgüt üyeleri tehlikeye atılmış olacaktır. Hâlihazırda bu bilgi STK’nin, Windows XP işletim sistemiyle çalışan bilgisayarındaki bir excel tablosunda saklanmaktadır. Güvenlik konusunda bilinçli olan Claudia verilerin bir yedeğini, iş yerinin uzağında tuttuğu bir CD’ye kaydetmiştir.
</div>



### Bu bölümden ne öğrenebilirsiniz ### 

- Bilgisayarınızdaki bilgileri nasıl [*şifreleyebileceğinizi*](/tr/glossary#Encryption)
- Bilgilerinizi [şifrelenmiş](/tr/glossary#Encryption) olarak sakladığınızda hangi risklerle karşı karşıya kalabileceğinizi
- Kaybolması ya da çalınması durumunda USB belleklerinizdeki verileri nasıl koruyabileceğinizi
- Fiziksel ya da uzak saldırganlara karşı bilgilerinizi gizlemek için hangi adımları atabileceğinizi
	


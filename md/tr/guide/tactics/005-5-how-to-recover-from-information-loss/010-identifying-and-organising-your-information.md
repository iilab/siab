

---

lang: tr
community: guide
type: tactics
legacy: True
child: True
weight: 1
depth: 3
title: Identifying and organising your information

---

Felaketleri önlemek için verilerinizin fiziksel olarak güvende, [*kötü amaçlı yazılımlardan*](/tr/glossary#Malware) arınmış, iyi bir [*güvenlik duvarı*](/tr/glossary#Firewall) ve güçlü bir şifreyle korunuyor olduğundan emin olarak adım atmanız her ne kadar çok önemliyse de bu adımlar kendi başına yeterli değildir. Yanlış gidebilecek birçok şey vardır; virüs saldırıları, [*hacker'lar*](/tr/glossary#Hacker), elektrik kısa devreleri, ani voltaj yükselişleri, su dökülmeleri, çalınma, el konma, mıknatıslanma, işletim sistemi çökmesi ve donanım hatası, bunlardan adını andığımız sadece birkaçıdır. Felaketlere hazırlanmak, ona karşı korunmak kadar önemlidir. 

<div class="background" markdown="1">
Elena: Yedeklemenin önemini biliyorum, Nikolai, fakat bu bir başkasının benim için bunu kurması gerektiği anlamına gelmiyor mu? Demek istediğim, bunu kendi başıma yapacak kadar zamana, kaynaklara ve deneyime sahip olacak mıyım?

Nikolai: Canını sıkma. İyi bir yedekleme planı yapmak biraz kafa patlatmayı gerektirir ama o kadar da çok zaman ve para gerektirmez. Bilgilerinin tümünü kaybetmekle kıyaslandığında bir yedekleme planı yapmanın külfetli olduğunu söyleyemezsin, değil mi? Dahası, yedekleme kesinlikle kendi başına yapman gereken şeylerden biridir. Hâlihazırda teknik destek vererek sana yardım eden kişiler son derece güvenilir ve dijital bilgilerini nerede sakladığın konusunda son derece bilgi sahibi değilse kendi başına bunu yapman daha iyidir.
</div>

Bir *yedekleme politikası* oluşturmanın ilk adımı, kişisel ve işle ilgili verilerinizin o anda nerede olduğunu gözünüzde canlandırmanızdır. Örneğin e-postanız internet servis sağlayıcınızın e-posta sunucusunda, bilgisayarınızda ya da her iki yerde birden depolanıyor olabilir. Ve elbette birden fazla e-posta hesabınız olabilir. O halde önemli belgeleriniz, iş yerinizde ya da evinizde kullandığınız bilgisayarınızdadır. Bilgisayarda adres defterleriniz, sohbet geçmişleriniz ve kişisel program ayarlarınız vardır. Bazı bilgilerinizin, USB bellekler, taşınabilir harici diskler, CD’ler, DVD’ler, ve eski disketler dahil çıkarılabilir araçlarda da depolanması olasıdır. Cep telefonunuzda bir kişiler listesi bulunur ve önemli yazılı mesajlar cep telefonunuzda depolanmış olabilir. Web siteniz varsa yılların emeği sonucu oluşmuş geniş bir makaleler koleksiyonu içerebilir. Ve son olarak, defterler, günlükler ve mektuplar gibi dijital olmayan bilgilerinizi unutmayın. 

Ardından, bu dosyaların hangilerinin 'esas kopya' ve hangilerinin yedek kopya olduğunu belirlemeniz gerekir. Esas kopya, belirli bir dosyanın ya da dosyalar koleksiyonunun genellikle en güncel halidir ve içeriğini güncellemeniz gerektiğinde gerçekten üzerinde çalıştığınız kopyaya karşılık gelir. Açıktır ki bu ayrım tek bir kopyası olan dosyalara uygulanamaz; ancak belirli türden bilgiler için aşırı derecede önemlidir. Yaygın bir felaket senaryosu, önemli bir belgenin sadece kopyaları yedeklendiğinde ve bu kopyaların güncellenmesinden önce, esas kopyanın kendisinin kaybolduğu ya da tahrip olduğu anda meydana gelir. Örneğin bir haftalığına seyahat ettiğinizi ve USB belleklerinizdeki belirli bir tablonun kopyasını güncellediğinizi hayal edin. Bu noktada, bu kopyanın sizin esas kopyanız olduğunu düşünmeye başlamalısınız çünkü ofisinizdeki güncel olmayan kopyanın düzenli ve otomatik alınan yedekleri artık işe yarar değildir. 

Yukarıda tanımlanan bilginin tüm esas ve yedek kopyalarının fiziksel konumlarını yazmaya çalışın. Bu gereksinimlerinizi belirlemeye ve uygun bir yedekleme politikası tanımlamanıza yardım edecektir. Aşağıdaki tablo oldukça temel bir örnektir. Elbette listenizin çok daha uzun olduğunu ve birden fazla 'veri türünü' kapsayan bazı 'depolama aygıtlarını' içerdiğini ve bazı veri türlerinin de birden fazla aygıtta bulunduğunu fark edeceksiniz.


<table border="1">
<tbody>
<tr>
<th>Veri Türü</th>
<th>Esas/Yedek</th>
<th>Depolama Aygıtı</th>
<th>Konum</th>
</tr>
<tr>
<td>Elektronik belgeler</td>
<td>Esas</td>
<td>Bilgisayar sürücüsü</td>
<td>İş</td>
</tr>
<tr>
<td>Birkaç önemli elektronik belge</td>
<td>Yedek</td>
<td>USB bellek</td>
<td>Yanımda</td>
</tr>
<tr>
<td>Program veri tabanları (fotoğraflar, adres defteri, ajanda, vb.) </td>
<td>Esas</td>
<td>Bilgisayar sürücüsü</td>
<td>İş</td>
</tr>
<tr>
<td>Birkaç önemli elektronik belge</td>
<td>Yedek</td>
<td>CD'ler</td>
<td>Ev</td>
</tr>
<tr>
<td>E-posta &amp; e-posta kişileri</td>
<td>Esas</td>
<td>Gmail hesabı</td>
<td>İnternet
</td>
</tr>
<tr>
<td>SMS'ler &amp; cep telefonu kişiler listesi</td>
<td>Esas</td>
<td>Cep telefonu</td>
<td>Yanımda</td>
</tr>
<tr>
<td>Basılı belgeler (sözleşmeler, faturalar, vb.)</td>
<td>Esas</td>
<td>Çalışma masası çekmecesi</td>
<td>İş</td>
</tr>
</tbody>
</table>


Yukarıdaki tabloda görebileceğiniz gibi:

- Ofisinizdeki bilgisayarınızın sabit diski çöktüğünde belgelerinizden geriye kalacak olanlar sadece evinizdeki USB belleğinizdekiler ve CD kopyalarındaki yedeklerdir. 
- E-posta mesajlarınızın ya da adres defterinizin çevrimdışı kopyasına sahip değilsiniz, öyle ki şifrenizi unuttuğunuzda (ya da biri kötü emellerle şifrenizi değiştirdiğinde) onlara erişiminizi yitireceksiniz.
- Cep telefonunuzdaki herhangi bir bilginin kopyasına sahip değilsiniz. 
- Sözleşmeler ve faturalar gibi basılı belgelerin dijital ya da fiziksel kopyasına sahip değilsiniz.


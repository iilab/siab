

---

lang: tr
community: guide
type: tactics
legacy: True
child: True
weight: 1
depth: 3
title: Mobile devices and security 

---

Cep telefonunu kullanırken, kendimizi, ilişkide olduğumuz kişileri ve verilerimizi korumak için, bilgiye dayanan kararlar almamız gerekir. Cep telefonu ağlarının ve altyapısının işleyiş biçimleri, kullanıcıların bilgilerinin ve iletişimlerinin mahremiyetini ve güvenliğini koruma becerilerini önemli ölçüde etkilemektedir.

* Cep telefonları ağları, ticari kurumlar tarafından işletilen özel ağlardır ki bu ticari kurumlar devletin tekelci denetimi altında olabilir. Bu ticari kurumların (ya da devletin) pratikte müşterilerinin bilgilerine ve iletişimlerine sınırsız erişimi vardır; bunun yanı sıra bu kurumlar aramaları dinleme, yazılı mesajları okuma ve her cihazın (ve böylece de onun kullanıcısının) konumunu izleme yeteneğine de sahiptir.

* Taşınabilir cihazların İşletim Sistemleri, çeşitli servis sağlayıcılarının şartnamelerine göre ve bu şirketlerin kendi ağlarında çalışması için, telefon üreticileri tarafından özel olarak tasarlanır ve yapılandırılır. Sonuç olarak, işletim sistemleri herhangi bir aygıtın servis sağlayıcıları tarafından daha iyi izlenebilmesini sağlayan gizli özellikler içerebilir. 

* Cep telefonlarında bulunan işlevlerin sayısı son birkaç yılda arttı. Modern cep telefonları aslında, cep telefonu işlevleri olan internet bağlantılı taşınabilir küçük bilgisayarlardır. 

İletişiminizin hangi açılardan daha çok korunmaya gereksinim duyduğunu bulmak için, kendinize birkaç soru sormanız yardımcı olabilir: Telefon konuşmalarınızın ve yazılı mesajlarınızın içeriği nedir? Kimlerle ve ne zaman iletişim kuruyorsunuz? Nereden arıyorsunuz? Bilgiler birçok yönden saldırılara açıktır:

* **Bilgiler bir cep telefonundan gönderildiğinde saldırılara açıktır**<br> Örnek: Her cep telefonu sağlayıcısı kendi ağı kullanılarak gönderilen tüm yazılı ve sesli mesajlara tam erişime sahiptir. Birçok ülkedeki telefon servisleri tüm iletişimin kaydını hukuken tutmak zorundadır. Bazı ülkelerde telefon servisleri devletin tekelci denetimi altındadır. Ayrıca, sesli ve yazılı iletişim, cep telefonunun yakınlarındaki üçüncü kişilerce pahalı olmayan ekipmanlarla gizlice dinlenebilir.

* **Göndericinin ve alıcının telefonlarındaki bilgiler saldırıya açıktır**<br>  Örnek: Cep telefonları her türden veriyi depolayabilir: arama geçmişi, gönderilen ve alınan yazılı mesajlar, adres defteri bilgileri, fotoğraflar, video klipler, metin dosyaları. Bu veriler bağlantıda olduğunuz kişileri, sizin ve meslektaşlarınız hakkındaki kişisel bilgileri ifşa edebilir. Bu bilgileri güvence altına almak güçtür hatta –bazı telefonlarda- imkansızdır.
Modern cep telefonları cep boyutunda bilgisayarlardır. Daha fazla özellik daha yüksek riskler getirir. Dahası ,internete bağlanabilen telefonlar bilgisayarların ve internetin güvenlik açıklarına da tabidir.

* **Telefonlar bulundukları konum hakkında bilgi verir**<br>  Örnek: Her cep telefonu olağan işleyişinin bir parçası olarak, otomatik ve düzenli aralıklarla, telefon servis sağlayıcısını nerede olduğuna dair bilgilendirir. Dahası günümüzde birçok telefon [GPS](/tr/glossary#GPS) işlevlerine sahiptir. Bu kesin konum bilgisi; fotoğraf, SMS ve internet talepleri gibi telefondan gönderilen diğer verilere de yerleştirilmiş olabilir.

**Teknolojinin evrimi daha fazla özelliğin yanı sıra daha fazla riski de beraberinde getirdi.**

<div class="background" markdown=1>
Borna: Oğlum, şu andan itibaren bu cep telefonunu sadece toplantıları planlamak için kullanmaya karar verdim çünkü fabrikadaki telefonu ve hatta evdekini bile dinliyor olabilirler.

Delir: Baba sonunda bir cep telefonuna sahip olman harika, ama telefonunun neler yapıp neler yapamayacağını biliyor musun?

Borna: Tabii ki! Birini arayabilirsin, onlarla konuşursun, onlar da seninle konuşur. Bunu nerede istersen yapabilirsin. VE başkalarına kısa mesajlar gönderebilirim.

Delir: Bunların hepsi doğru ama hepsi bu değil. Bugünlerde bu tür cihazlarla yapabileceğin birçok şey var. Ama bazı risklerden ve güvenlik önlemlerinden söz edelim, özellikle de bazı kişilerin kimlerle görüştüğünle ve neler dediğinle ilgilendiğini düşünüyorsan.
</div>

İlerleyen bölümler, cep telefonlarını kullanırken ortaya çıkabilecek güvenlikle ilgili tehlikelerin olasılığını düşürmek için atabileceğiniz bir dizi basit adımı ele almaktadır. 





---

lang: tr
community: guide
type: tactics
legacy: True
child: False
weight: 002
title: 2. How to protect your information from physical threats

---

<p>
Bilgisayarınızın çevresinde dijital bir bariyer kurmak için ne kadar çaba sarf ederseniz edin, bir sabah uyandığınızda, bilgisayarınızın ya da bilgisayarınızdaki bilgilerin bir kopyasının kaybolduğunu, çalındığını ya da talihsiz kazalar veya kötü niyetli hareketler sonucu zarar gördüğünü fark edebilirsiniz. Elektrik dalgalanması, açık bir pencere ya da bir fincan kahvenin dökülmesi gibi pek çok şey, tüm verilerinizin kaybolduğu ve bilgisayarınızı kullanmanızın mümkün olmadığı bir duruma yol açabilir. Dikkatli bir risk analizi, sağlıklı bir bilgisayar ortamını sürdürmek için tutarlı bir çaba ve yazılı bir [*güvenlik politikası*](/tr/glossary#Security_policy) bu tür felaketlerden kaçınmaya yardım edebilir. 



### Arka plan senaryosu ###
<div class=background markdown=1>
Shingai ve Rudo Zimbabve’nin HIV-pozitif nüfusunun uygun ilaçlara erişimine yardım etmek için uzun yıllardır çalışan yaşlı bir evli çifttir. Ofislerine yeni bilgisayarlar ve internet araç-gereçleri almak için bir hibe programına başvurmaktadırlar. Hem altyapısal olarak hem de politik anlamda karışık bir bölgede yaşadıklarından, onlar ve onların potansiyel mâli destekçileri yeni donanımlarının sadece hacker'lar ve virüslere karşı değil; aynı zamanda el koymalara, fırtınalara, ani elektrik yükselişleri ve diğer benzeri felaketlere karşı da güvenliğinin sağlanmasını istemektedir. Bu nedenle Shingai ve Rudo, hibe başvuruları başarılı olursa almayı planladıkları bilgisayarların ve ağ donanımlarının fiziksel güvenliğini artırmak için bir plan geliştirmek üzere yerel bir bilgisayar teknisyeni olan Otto’dan yardım istediler.
</div>



### Bu bölümden ne öğrenebilirsiniz ###

- Bilgisayarınıza ve bilgisayarınızın içinde depolanmış bilgiye yönelik [*fiziksel tehditlerden*](/tr/glossary#Physical_threats) birkaçı hakkında daha fazlasını
- Bu tehditlere karşı bilgisayar malzemelerinin en iyi şekilde nasıl güvence altına alınacağı
- Bilgisayarlar ve ağ donanımları için sağlıklı bir işletim ortamının nasıl yaratılacağı
- Ofisinizdeki bilgisayarlar için bir güvenlik planı oluştururken neleri göz önünde bulundurmak gerektiği



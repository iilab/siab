

---

lang: tr
community: guide
type: tactics
legacy: True
child: True
weight: 2
depth: 3
title: Protecting your information from physical intruders

---

Hassas bilgilerinize erişmeye çalışan kötü niyetli kişiler [*fiziksel tehditlerin*](/tr/glossary#Physical_threat) önemli bir türünü temsil eder. Bilgilerinizin güvenliğine karşı var olan tek tehdidin bu olduğunu varsaymak hatadır ama bunu görmezden gelmek daha da büyük bir öngörüsüzlük olur. Fiziksel saldırı riskini azaltmaya yardım etmek için atabileceğiniz bir dizi adım vardır. Evinizde olduğu kadar iş yerinizde de uygulayabileceğiniz, aşağıda yer alan kategoriler ve öneriler, kendi özgül fiziksel güvenlik durumunuza uygun olarak üzerine inşa etmeniz gereken bir temeli temsil eder.



### İş yerinizin çevresi ###

- Komşularınızla tanışın. Ülkenizdeki ve yaşadığınız bölgedeki güvenlik durumuna bağlı olarak bir ya da iki şey mümkün olabilir. Ya komşularınızı ofisinize göz kulak olacak müttefiklere dönüştüreceksiniz ya da onları güvenlik planınızda yer vermeniz gereken potansiyel tehlikeler listesine alacaksınız.  
	
- Ofisinize erişimi sağlayan tüm kapıları, pencereleri ve diğer giriş noktalarını nasıl koruyacağınızı gözden geçirin.
	
- Güvenlik kamerası ya da hareket algılayıcılı bir alarm sistemi kurmayı düşünün.
	
- Ziyaretçilerinizin ofisinize girmeden önce karşılanabildiği bir resepsiyon bölgesi ve olağan çalışma alanınızdan ayrı bir toplantı odası oluşturmaya çalışın.  
	


### Ofisinizin içinde ###

- Ağ kablolarınızı ofisinizin içinden geçirerek koruma altına alın.  
	
- [*Sunucular*](/tr/glossary#Server), [*yönlendiriciler (router)*](/tr/glossary#Router), [*anahtarlar (switches)*](/tr/glossary#Router), [hub'lar](/tr/glossary#Router) ve modemler gibi ağ araçlarınızı güvenli odalarda ya da dolaplarda kilit altında bulundurun. Bu tür malzemelere fiziksel erişimi olan davetsiz bir misafir, aktarım sırasında verileri çalmaya ya da ofisinizi terk ettikten sonra bile ağınıza bağlı bilgisayarlara saldırmaya muktedir bir [*kötü amaçlı yazılım*](/tr/glossary#Malware) kurabilir. Bazı durumlarda sunucularınızı, bilgisayarlarınızı ya da diğer araç gereçlerinizi tavan arasında, sahte bir tavanda ya da hatta bir komşunuzda saklamanız ve onları kablosuz bağlantılarla kullanmanız yararlı olabilir.
	
- Kablosuz ağınız varsa, saldırganların ağınıza girememesi ya da ağ trafiğinizi izleyememesi için [*erişim noktanızı*](/tr/glossary#Router) güvenli kılmanız can alıcı önemdedir. Güvensiz bir kablosuz ağ kullanıyorsanız mahallenizde dizüstü bilgisayarı olan herkes potansiyel bir tehdittir. Bu ‘fiziksel’in sıradışı bir tanımıdır ancak kablosuz ağınızı izleyen kötü niyetli kişilerin, ofisinize sızıp ethernet kablosundan bağlanan kişilerle aynı erişime sahip olduğunu göz önünde bulundurmanıza yardımcı olur. Kablosuz ağınızı güvenli kılmak için gerekli adımlar, [*erişim noktanızdaki*](/tr/glossary#Router) donanım ve yazılımlara bağlı olarak çeşitlilik gösterecektir ama bu adımları atmak çoğunlukla güç değildir.


### İşinizin başındayken ###

- Bilgisayar ekranınızı, hem masanızın başındayken hem de siz ofisinizin dışındayken, ekranda sergilenenlerin okunmasını engelleyecek şekilde, dikkatli bir biçimde konumlandırmalısınız. Bu, ofisinizdeki pencerelerin, açık kapıların ve varsa konuk bekleme alanınızın konumunu gözden geçirmeniz gerektiği anlamına gelir. 
	
- Birçok masaüstü bilgisayar kasası, anahtarı olmayanların içeri girmesini engelleyecek, asma kilit takabileceğiniz bir deliğe sahiptir. Ofisinizde buna benzer bilgisayar kasaları varsa saldırganların dahili donanımlara zarar vermesini engellemek için bunları kilitlemelisiniz. Yeni bilgisayar satın alırken de bu özelliği göz önünde bulundurun.
	
- Olanaklı olduğu yerlerde, saldırganların bilgisayarların kendisini çalmasını engellemek için kilitli bir [*güvenlik kablosu*](/tr/glossary#Security_cable) kullanın. Bu özellikler, bir çantanın içinde ya da paltonun altında gizlenebilecek dizüstü ve küçük masaüstü bilgisayarlar için önemlidir.
	


### Yazılım ve ayarlarla ilgili fiziksel güvenlik ###

- Bilgisayarınızı başlattığınızda, bilgisayarınızın bir yazılımı çalıştırmanıza ya da dosyalarınıza erişiminize izin vermeden önce bir şifre sorduğundan emin olun. Sormuyorsa, bu özelliği Windows’da *Başlangıç* menüsünden Denetim Masası’nı ve Kullanıcı Hesapları’nı çift tıklayarak etkin hale getirebilirsiniz. Kullanıcı Hesapları ekranında, kendi hesabınızı seçin ve Hesabınız için bir Parola Oluşturun’a tıklayın. [***3. Bölüm: Güvenli şifreler nasıl oluşturulur ve muhafaza edilir***](/tr/chapter-3)’de ele alındığı gibi güvenli bir şifre seçin; şifrenizi girin ve doğrulayın, Parola Oluştur’a tıklayın ve ardından da Evet, Gizli Kılın’a tıklayın. 
- Bilgisayarınızın [*BIOS*](/tr/glossary#BIOS)’unda fiziksel güvenlikle ilgili bazı ayarlar vardır. İlk olarak, bilgisayarınızı USB cihazlardan, CD-ROM ya da DVD sürücülerinden *[başlat](/tr/glossary#Booting)*ılamayacak şekilde yapılandırmalısınız. İkinci olarak, davetsiz bir misafirin önceki ayarı basitçe geri almasını engellemek için, [*BIOS*](/tr/glossary#BIOS)’un kendisine de bir şifre kurmalısınız. Tekrar edelim, güvenli bir şifre seçtiğinizden emin olun.
- [***3. Bölüm***](/tr/chapter-3)’de tartışıldığı gibi, belirli bir bilgisayar için Windows ya da [*BIOS*](/tr/glossary#BIOS) şifrelerini kaydetmek için, şayet güvenli bir şifre veri tabanına güveniyorsanız, veri tabanının sadece tek bir kopyasının o bilgisayarda saklanmadığından emin olun.
- Bilgisayarınızdan uzaklaştığınız zamanlarda hesabınızı kilitlemeyi alışkanlık haline getirin. Windows’da bunu Windows logo tuşunu basılı tutarken L tuşuna basarak hızla yapabilirsiniz. Bu, sadece yukarıda açıklandığı gibi, hesabınız için bir şifre yarattıysanız işleyecektir.  
- Bilgisayarlardaki ve depolama aletlerindeki hassas bilgiyi [*şifreleyin*](/tr/glossary#Encryption). İlave detaylar ve uygun Uygulamalı Rehberler’i gösteren işaretçiler için [***4. Bölüm: Bilgisayarınızdaki hassas dosyaları nasıl korursunuz***](/tr/chapter-4)’a bakınız.#



<div class=background markdown=1>
Rudo: BIOS’da çalışmak beni biraz endişelendiriyor. Yanlış bir şey yaparsam bilgisayarımı bozabilir miyim?

Otto: Tabii ki bozabilirsin, en azından kısa bir süreliğine. Aslında değiştirmek isteyebileceğin ayarlar oldukça basittir, ama BIOS ekranının kendisi bile biraz korkutucu olabilir, yanlış bir şey yaparsanız bilgisayarınızı geçici olarak çalışamaz hale getirmeniz olasıdır. Genel olarak BIOS’da çalışmaktan rahatsızsanız daha fazla bilgisayar deneyimi olan birinden yardım istemelisiniz.
</div>



### Taşınabilir cihazlar ### 

- Hassas bilgiler içeren dizüstü bilgisayarınızı, cep telefonunuzu ve diğer taşınabilir cihazlarınızı özellikle seyahat ediyor ya da bir otelde kalıyorsanız daima yanınızda bulundurun. Dizüstü bilgisayar [*güvenlik kablosuyla*](/tr/glossary#Security_cable) birlikte seyahat etmek, her ne kadar onu takacak uygun bir nesneyi zaman zaman bulmak güç olsa da, iyi bir fikirdir. Unutmayın, yemek zamanları, otel odalarını başıboş bırakıldıkları zamanlarda kontrol etmeyi alışkanlık haline getirmiş hırsızlar için en iyi fırsattır.
- Dizüstü bilgisayar, tablet ya da diğer taşınabilir cihazlarınız varsa bunları görünür bir yere koymaktan kaçının. Hırsızlara bu tür değerli donanımlar taşıdığınızı ya da verilerinize erişmek isteyen kişilere omuz çantanızda bilgilerle dolu bir harici disk bulunduğunu sergilemeye gerek yoktur. Taşınabilir cihazınızı açık alanlarda kullanmaktan kaçının ve dizüstü bilgisayarınızı, dizüstü bilgisayar çantasına benzemeyen bir şeyin içinde taşıma fikrini göz önünde bulundurun.  


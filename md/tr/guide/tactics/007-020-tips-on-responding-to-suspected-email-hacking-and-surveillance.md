

---

lang: tr
community: guide
type: tactics
legacy: True
child: True
weight: 2
depth: 3
title: Tips on responding to suspected email hacking and surveillance

---

**E-posta hesabınızın hack’lendiğinden ya da gizliliğinin ihlal edildiğinden şüphe ediyorsanız**, yapılan hasarı aza indirmek için bazı önlemler alabilirsiniz. Hesabınızın hack’lendiğinden emin olmak zor olsa da, aşağıda verilenler hesabınızın gizliliğinin ihlal edildiğini gösteren bazı ip uçlarıdır:

- e-posta hesabınızın içeriği ya da ayarlarında sizin yapmadığınız bazı değişiklikler fark etmeniz;
- e-post kontaklarınızın sizin göndermediğiniz bir mesajı aldıklarını size bildirmesi;
- şifrenizin ve diğer ayarlarınızın doğru olduğundan emin olmanıza rağmen e-posta hesabınıza oturum açamıyorsanız; 
- iş arkadaşlarınızın gönderdiği e-posta mesajlarını düzenli olarak almıyorsanız; 
- sadece e-posta ile gönderilen ya da alınan şahsi bir bilginin, siz ya da yazıştığınız kişi tarafından başkasıyla paylaşılmamış olmasına rağmen, üçüncü şahısların bilgisi dahiline geçmesi;
- hesabınızın etkinlik geçmişinde (e-posta sağlayıcınız bu özelliği sağlıyorsa), hatırlamadığınız bir zamanda veya gitmediğiniz bir yerden (ya da IP adresinden) hesabınıza ulaşıldığını görmeniz.

Bu gibi durumlarda bazı önlemler almak isteyebilirsiniz:

- **Bahsi geçen e-posta hesabınızdan  hassas bilgiler paylaşmayı bırakın**, en azından durumu daha iyi anlayana kadar.

- **Şifrenizi en kısa zamanda değiştirin**. Bakınız: [***Bölüm 3. Güvenli şifreler nasıl oluşturulur ve muhafaza edilir***](/tr/chapter-3). Hesabınızın (ya da diğer hesaplarınızın) şifresini değiştirebilmek için, e-posta sisteminizde nasıl şifre değiştirildiğini önceden bilmeniz gerekir, böylece gerektiğinde hızlıca uygulayabilirsiniz. **Aynı ya da benzer şifreyi kullandığınız diğer hesaplarınızın şifresini değiştirin**; çünkü bu hesapların da gizliliği ihlal edilmiş olabilir.  Her hesap için farklı ve güçlü  şifreler kullanın. Diğer bütün hesaplarınızın şifrelerini değiştirmek isteyebilirsiniz. Şifrelerinizi saklamak ve idare etmek için [**KeePass**](/en/keepass_main) kullanmayı göz önünde bulundurun. Bütün hesaplarınızın **güvenlik sorularının cevaplarını değiştirin** (eğer kullanıyorsanız); böylece başkaları tarafından tahmin edilmesini ya da hakkınızda araştırma yapılarak cevapların bulunmasını imkansız kılın. Bu, bilgisayarınıza casus yazılım bulaşması ve dolayısıyla hesaplarınızın riske atılmış olması durumuna karşı bir ön tedbirdir.

- Eğer şifrenizi değiştirmek için **hesabınıza oturum açamıyorsanız**, e-posta sağlayıcınızla kontağa geçip hesabınızın iadesini istemeyi deneyin. Bu durumlarda kullanıcılara yardımcı olmak için bazı e-posta sağlayıcılarının özel prosedürleri vardır. Bu prosedürlerin içeriğini, bu gibi durumlarla karşılaşmadan önce bilmek faydalıdır. 

- **Bilgi kaybını ve bunun tanıdıklarınız üzerindeki etkisini azaltın**. Bir eylem planı yapmak önemlidir. Hesabınızda ne tür hassas bilgilerin olduğunu bilmek ve kimlerle bu hesaptan bilgi paylaştığınızı tespit etmek, kimi uyarmanız gerektiğine karar vermek ve hangi diğer hesapları tekrar ziyaret edeceğinize ya da kapatacağınıza karar vermek. Hangi servisleri (web, finansal, vb.) tekrar ziyaret etmek ya da kapatmak zorunda olduğunuzu kararlaştırın. **Hesap dosyalarını kontrol etmeniz** (eğer mümkünse), hesabınızdan nelerin gönderilmiş olabileceğini araştırmak ve ona göre hareket etmek için önemlidir. **Kontaklarınızı haberdar etmek** için kontak kişilerinizin ayrı bir yedek kopyasını tutmanıza ihtiyacınız olacak. Ayrıca, yapılmış olabilecek değişiklikleri görmek için, **hesap ayarlarınızı yeniden gözden geçirin**. Bağlantılar ve kötü amaçlı yazılımlar için e-posta imza ayarlarını; almış olduğunuz e-mailleri kopyalayarak üçüncü kişilere gönderilmesini sağlayan e-posta forward ayarlarını ve otomatik cevap mesajları, görünen ad gibi diğer ayarları kontrol edin.

- **Hesabınızın gizliliğinin nasıl ihlal edildiğini araştırın**. Zayıf bir şifreniz olduğundan mı, yoksa casus yazılım bulaşmasından mı, gibi. Bu konuda ne kadar çok bilgi sahibi olursanız, duruma o kadar iyi müdahale edebilir ve kontaklarınızı koruyabilirsiniz.

- **Bu hesaptan e-postalarınıza erişen bütün araçların, ve bu hesabınızın şifrelerini muhafaza ettiğiniz araçların güvenliğini yeniden gözden geçirin**. Bakınız: [1. Bilgisayarınızı kötü amaçlı yazılımlara ve hacker'lara karşı nasıl korursunuz](/tr/chapter-1), [2. 2. Fiziksel tehditlere karşı bilgilerinizi nasıl korursunuz](/tr/chapter-2) ve [11. Akıllı telefonlar nasıl olabildiğince güvenli kullanılır](/tr/chapter-11). Anti-virüs yazılımınızı gözden geçirin (bakınız: [Avast! - Anti-Virüs](/en/avast_main) ve [Spybot - Anti-Casus Yazılı](/en/spybot_main) uygulamalı rehberler). Bilgisayarınızı tarayın: [4.1 Virüs Salgınlarıyla Baş Etmek için Kısa Rehbe](/en/dealingwithviruses#4.1) kısmını okuyun. Eksiksiz bir tarama için kurtarma CD’si ya da USB kullanın -  [4.9 İleri Düzey Virüs Temizleme Metotları](/en/dealingwithviruses#4.9) kısmını okuyun. Aracınızı temizleyebileceğinizden emin değilseniz, temiz bir kaynaktan işletim sisteminiz dahil bütün yazılımları yeniden yükleyin. [Firefox](/en/firefox_main), [Thunderbird](/en/thunderbird_main), [LibreOffice](http://www.libreoffice.org/) ve diğer [Ücretsiz ve Açık Kaynak Kodlu Programlar](/tr/glossary#FOSS)  gibi daha güvenli programlara geçmeyi değerlendirin. Yukarıda verilenleri yaptıktan sonra, hesap şifrelerinizi yeni, daha güçlü şifrelerle tekrar değiştirin. 

- E-posta sağlayıcınıza hesabınızın hack’lendiğini rapor etmeyi gözden geçirin.

- Farklı, daha güvenli bir hesap kullanmayı değerlendirin, örneğin, sıra dışı yer ve araçlardan erişimi engelleyen ya da böyle bir erişim söz konusu olduğunda size haber veren bir hesap. Ülkenizin dışında ‘host’ edilen bir hesabı kullanmayı değerlendirin. E-posta şifrelemesi kullanmayı düşünün – [gpg4usb - e-posta metni ve dosya şifreleme](/en/gpg4usb_portable)  ya da [Enigmail ve GPG ile Thunderbird – Güvenli E-posta İstemcisi](/en/thunderbird_main).

- Okunmuş e-postaları, e-posta hesabınızın sunucusunda depolamaktan kaçınmayı göz önünde bulundurun. Bunun yerine, okunmuş e-postalarınızı güvenliği sağlanmış bilgisayarınıza yükleyin. Hesabınıza bağlanma şeklinizin ve bunu yaparken kullandığınız araçların güvenliğini analiz edin.

Bunun gibi bir durumda hızlı ve doğru şekilde hareket etmeniz önemli. Önceden hazırlanmış ve prova edilmiş bir plan size yardımcı olabilir.


Birilerinin halihazırda e-postalarınızı izlediğinden şüpheleniyorsanız yeni bir hesap oluşturmak ve eskisini yem olarak saklamaya devam etmek isteyebilirsiniz. Bununla beraber, geçmişte e-posta alışverişinde bulunduğunuz herhangi bir hesabın şu anda izleniyor olabileceğini de hatırlayın. Sonuç olarak bazı ek önlemleri dikkatle takip etmelisiniz:

- Hem siz hem de geçmişte yazıştığınız kişiler yeni hesaplar oluşturmalı ve bu hesaplara sadece, internet kafeler gibi daha önce hiç kullanmadığınız yerlerden bağlanmalısınız. Bu stratejiyi, normalde kullandığınız ve izlenme ihtimali olan bilgisayarınızdan yaptığınız bağlantıların yeni hesabınızın konumunu ele vermesini engellemek için öneriyoruz. Alternatif olarak, yeni hesabınıza normal konumunuzdan giriş yapmak zorundaysanız bu bağlantıları gizlemek için [***İnternette nasıl anonim kalınır ve internet sansürü nasıl aşılır***](/tr/chapter-8) başlıklı [***8. Bölüm***](/tr/chapter-8)’de anlatılan araçlardan birini kullanabilirsiniz.
- Bu yeni e-posta adresleriyle ilgili bilgiyi sadece, yüz yüze toplantılar, güvenli anlık mesajlar ya da şifrelenmiş [*VoIP*](/tr/glossary#VoIP) iletişimi gibi, güvenli kanalları kullanarak paylaşın. 
- En azından bir süre için eski hesabınızdaki trafiği büyük ölçüde değiştirmeden koruyun. Bu, sizi izleyenlere bu hesabı hâlâ hassas haberleşmeleriniz için kullanıyormuşsunuz gibi görünmenizi sağlar. Varsayımsal olarak kritik bilgileri açığa vurmaktan kaçınmak isteyeceksiniz ama böyle yaptığınızı fark ettirmemeye çalışmalısınız. Hayal edebileceğiniz gibi bu bir parça zorlu bir iştir. 
- Gerçek kimliğinizle yeni hesabınız arasında bağlantı kurulmasını güçleştirin. Yeni hesabınızdan eskisine ya da eskisinden yenisine (ya da izlenebileceğini düşündüğünüz diğer kişilerin hesaplarına) e-posta göndermeyin.
- Yeni hesabınızı kullanırken ne yazdığınıza dikkat edin. Gerçek adlarla adresleri ve ‘insan hakları’ ya da ‘işkence’ gibi ifadeleri kullanmaktan kaçınmanız en iyisidir. Yazıştığınız kişilerle resmi olmayan bir kod sistemi geliştirin ve bunu düzenli olarak değiştirin.  
- E-posta güvenliğinin sadece güçlü teknik savunmalarla ilgili olmadığını hatırlayın. E-posta güvenliği, sizin ve yazıştığınız kişilerin birbirinizle nasıl iletişim kurduğunuza gösterdiğiniz dikkatle ve teknik olmayan güvenlik alışkanlıklarınızın disiplinli olmasıyla ilişkilidir.


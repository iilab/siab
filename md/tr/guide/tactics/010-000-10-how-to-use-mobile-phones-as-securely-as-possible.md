

---

lang: tr
community: guide
type: tactics
legacy: True
child: False
weight: 010
title: 10. How to use mobile phones as securely as possible

---

Cep telefonları günlük iletişimimizin ayrılmaz bir parçasıdır. Tüm cep telefonları sesli iletişim ve yazılı mesajlaşma kapasitesine sahiptir. Küçük boyutları, görece düşük fiyatları ve farklı alanlarda kullanılabilir olmaları, bu cihazları iletişim ve örgütlenme amacıyla kullanan hak savunucuları için paha biçilemez kılar. 

Daha fazla fonksiyonu olan taşınabilir cihazlar kısa bir süre önce erişilebilir hale geldi. Bu cihazlar, [GPS](/tr/glossary#GPS), multimedya kapasitesi (fotoğraf, görüntü ve ses kaydı ve bazen de aktarımı), veri işleme uygulamaları ve internete erişim gibi fonksiyonlar sunabilir. Ancak, taşınabilir ağların işleyiş biçimleri ve altyapısı, internetin işleyişinden temelde farklıdır. Bu, kullanıcıların mahremiyetine ve onların bilgi ve iletişimlerinin bütünlüğüne yönelik ek güvenlik sorunlarını ve riskleri beraberinde getirir.

Cep telefonlarının doğası gereği güvensiz olduğunu kavrayarak işe başlamak önemlidir:

* Cep telefonlarından gönderilen bilgiler saldırılara açıktır. 
* Cep telefonlarında depolanan bilgiler saldırılara açıktır.
* Telefonlar bulundukları konum hakkında bilgi vermek için tasarlanmışlardır. 

Bu sorunları ve telefonların doğası gereği saldırılara açık olması karşısında bir kullanıcının neler yapabileceğini ele alacağız.

## Arka plan senaryosu ##

<div class="background">
Borna ve oğlu Delir fabrika işçileridir ve bir işçi sendikası kurulmasına yardım etmektedirler. Çabaları, yerel hükümetle iyi ilişkiler içinde olan fabrika sahiplerinin direnişiyle karşılaşmaktadır. Borna’nın ustabaşı onu, yönetimin gözetiminde olabileceği ve kiminle konuştuğuna dikkat etmesi gerektiği konusunda uyarmıştı. Borna sendika çalışmaları için bir cep telefonu satın almıştı. Delir yeni cep telefonunu bazı örgütlenme etkinliklerinde güvenli olarak kullanması konusunda  babasına yardım etmektedir.
</div>

### Bu bölümden ne öğrenebilirsiniz ###

* Cep telefonuyla iletişim kurmak ve veri depolamak neden güvenli değildir
* Cep telefonu kullanmanın güvenliğini arttırmak için hangi adımları atabilirsiniz
* Cep telefonunuz aracılığıyla gözetlenmenizin ya da izinizin sürülmesinin olasılığını nasıl azaltabilirsiniz
* Cep telefonunuzu kullanarak anonim kalma olasılığınızı nasıl arttırabilirsiniz



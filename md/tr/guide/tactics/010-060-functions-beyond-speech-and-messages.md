

---

lang: tr
community: guide
type: tactics
legacy: True
child: True
weight: 6
depth: 3
title: Functions beyond speech and messages

---

Cep telefonları, kendi işletim sistemleri ve kullanıcılara çeşitli hizmetler sunan indirilebilir uygulamalarıyla eksiksiz bir taşınabilir bilgisayara dönüşmektedir. 

[***11. Bölüm: Akıllı telefonlar nasıl olabildiğince güvenli kullanılır***](/tr/chapter-11), bu tür taşınabilir cihazlarla ilgili sorunları ele alır. İnternete bağlı olmak bazı imkanların yanı sıra önceki bölümlerde ele alınan riskleri de beraberinde getirmektedir.

 Bazı eski cep telefonu modellerinin internet işlevi olmasa da veya çok az olsa da, aşağıda sunulan önlemleri incelemek yine de önemlidir. Uygun önlemleri aldığınızdan emin olmak için telefonunuzun kapasitesini tam olarak öğrenmelisiniz:

* Cep telefonunuza gizli dosyalarınızı ya da fotoğraflarınızı kaydetmeyin. [***Bilgisayarınızdaki hassas dosyaları nasıl korursunuz***](/tr/chapter-4) başlıklı [***4. Bölüm***](/tr/chapter-4)’de ele alındığı gibi, mümkün olduğunca kısa sürede onları güvenli bir konuma taşıyın.

* Telefonunuzun arama geçmişini, kayıtlı mesajları, adres defteri girdilerini, fotoğrafları vb. düzenli aralıklarla silin. 

* Telefonunuzu internette gezinmek için kullanıyorsanız, bilgisayarınızda kullandığınıza benzer güvenlik uygulamalarını izleyin (örneğin, daima [HTTPS](/tr/glossary#SSL) gibi şifrelenmiş bağlantılar üzerinden bilgi gönderin).

* Telefonunuzu bir bilgisayara kötü amaçlı yazılımlardan temizlenmiş olduğundan eminseniz bağlayın. [***Bilgisayarınızı kötü amaçlı yazılımlara ve hacker’lara karşı nasıl korursunuz***](/tr/chapter-1) başlıklı [***1. Bölüm***](/tr/chapter-1)’e bakınız.

* Cep telefonu zil sesleri, duvar kâğıtları, [java uygulamaları](/tr/glossary#Java) gibi istenmeyen ve beklenmedik bir kaynaktan size ulaşan, bilinmeyen ve doğrulanmamış programları kabul etmeyin ve telefonunuza kurmayın. Bunlar virüs, kötü amaçlı yazılım ya da casusluk programı içerebilir.

* Telefonunuzun davranışlarını ve işlevlerini gözlemleyin. Bilinmeyen programlara ve çalışan işlemlere, yabancı mesajlara ve istikrarsız işleyişlere bakın. Telefonunuzdaki özelliklerin ve uygulamaların bazılarını bilmiyorsanız ya da kullanmıyorsanız devre dışı bırakın ya da yapabiliyorsanız kaldırın.

* Tıpkı bilgisayarınızı kullanırken olduğu gibi, şifre istemeyen WiFi erişim noktalarına cep telefonunuzla bağlanırken dikkatli olun. Cep telefonları temelde bilgisayarlar gibidir ve bu nedenle bilgisayar ve internetin zayıflıkları ve güvenlik açıkları cep telefonları için de geçerlidir.

* [Infrared (IrDA)](/tr/glossary#IrDA), [Bluetooth](/tr/glossary#Bluetooth) ve kablosuz Internet (WiFi) gibi iletişim kanallarının, bunları kullanmadığınız zamanlarda, kapalı ver devre dışı olduğundan emin olunuz. Sadece gerekli olduklarında açınız. Sadece güvenli durumlarda ve konumlarda kullanınız. İzlenmesi görece daha kolay bir iletişim biçimi olduğundan Bluetooth kullanmamayı düşünün. Bunun yerine, telefondan kulaklıklara ya da bir bilgisayara veri aktarırken bir kablo kullanın.


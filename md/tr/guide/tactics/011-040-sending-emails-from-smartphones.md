

---

lang: tr
community: guide
type: tactics
legacy: True
child: True
weight: 4
depth: 3
title: Sending Emails from Smartphones

---

Bu kısımda akıllı telefonlarla e-posta kullanımını kısaca ele alacağız. Temel e-posta güvenliğini tartıştığımız [***7. Bölüm: İnternet iletişiminin gizliliği nasıl korunur***](/tr/chapter-7)’daki , [***E-postanızı güvenli kılmak***](/tr/chapter_7_1) ve [***E-postaların izlendiğinden şüphe edildiğinde yapabilecekleriniz üzerine ipuçları***](/tr/chapter_7_2) başlıklı kısımlarına bakmanızı öneriyoruz.

İlk olarak e-postanıza erişmek için akıllı telefonunuzu kullanmanızın gerekli olup olmadığını düşünün. Bir bilgisayarı ve onun içeriğini güvenli kılmak, akıllı telefon gibi taşınabilir bir araca göre genellikle daha basittir. Bir akıllı telefon çalınmaya, izlenmeye ve saldırılara karşı daha açıktır.

E-postanıza erişmek için akıllı telefonunuzu kullanmanız mutlaka gerekliyse riski azaltmak için yapabileceğiniz bazı şeyler var.

- E-postanıza erişimin öncelikli aracı olarak akıllı telefona güvenmeyin. Bir e-posta sunucusundan e-posta indirmek (ve silmek) ve onları sadece akıllı telefonunuza depolamak tavsiye edilmez. E-posta uygulamanızı e-postaların sadece kopyalarını kullanacak şekilde kurabilirsiniz.

- Bazı kişilerle iletişiminizde e-posta şifrelemeyi kullanıyorsanız, bu uygulamayı akıllı telefonunuza da kurmayı değerlendirin. Bunun ek faydası, telefon yanlış ellere düşerse, şifrelenmiş e-postalar sır olarak kalacaktır.

Gizli şifreleme anahtarınızı taşınabilir aracınıza depolamak riskli görünebilir. Ancak taşınabilir aracınızdan güvenli olarak şifrelenmiş e-postaları gönderebilme ve depolamanın avantajı riskten daha ağır basabilir. Akıllı telefonunuzda kullanmak için sadece taşınabilir aracınız için ([**APG**](/en/APG_main) kullanarak) bir şifre anahtarı oluşturmayı düşünün, böylece kişisel şifre anahtarınızı bilgisayarınızdan taşınabilir aracınıza kopyalamazsınız. Unutmayın ki bu, iletişimde olduğunuz kişilerin de e-mailleri sadece taşınabilir aracınız için kullandığınız şifre anahtarını kullanarak şifrelemelerini gerektirmektedir.

<div class=getstarted markdown=1>

Uygulama: [*K9 ve APG Rehberi*](/en/K9_APG_main) ile uygulamaya başlayın
</div>


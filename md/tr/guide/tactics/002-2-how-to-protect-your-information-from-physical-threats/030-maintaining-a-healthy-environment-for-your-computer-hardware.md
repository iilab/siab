

---

lang: tr
community: guide
type: tactics
legacy: True
child: True
weight: 3
depth: 3
title: Maintaining a healthy environment for your computer hardware

---

Birçok elektronik cihaz gibi bilgisayarlar da oldukça hassastır. İstikrarsız elektrik kaynaklarına, aşırı sıcaklara, toza, yüksek neme ya da mekanik basınca iyi uyum sağlayamazlar. Bilgisayarınızı ve ağ araçlarını bu tür tehditlerden korumak için yapabileceğiniz bir dizi şey vardır:

- Elektrik akımındaki yükselip alçalmalar ve kesintiler bilgisayarınıza fiziksel bir zarar verebilir. Bu tür düzensizlikler, bilgisayarınızın içerdiği bilgilere zarar vererek ya da elektronik parçalarına fiziksel olarak zarar vererek sabit diskinizi ‘çökertebilir’.
	
	- Maddi durumunuz el veriyorsa çalışma ortamınızdaki önemli bilgisayarlara *Kesintisiz Güç Kaynakları* [*UPS*](/tr/glossary#UPS) kurmalısınız. [*UPS*](/tr/glossary#UPS) elektrik arzını düzenler ve elektrik kesintisi durumunda geçici güç sağlar.
		
	- [*UPS*](/tr/glossary#UPS)'lerin uygun olmadığı ya da çok pahalıya mal olduğu durumlarda, güç dalgalanmalarına karşı hangisi bilgisayarınızı korumaya yardım edecekse, ona göre güç filtreleri ya da regülatörler sağlayabilirsiniz.
		
	- Önemli aletlerinizi elektrik ağınıza bağlamadan önce onu test edin. 'Toprak hattı' olan elektrik prizlerini kullanmaya çalışın. Ve mümkünse, bilgisayarlarınızı riske atmadan önce, yeni çalışma ortamındaki elektrik sisteminin, lambalar ve fanlar gibi pahalı olmayan araçlara güç verirken nasıl davrandığını görmek için bir ya da iki gün bekleyin.
		
- Genel olarak kazalara karşı korunmak için, önemli donanımlarınızı koridorlara, resepsiyon alanına ya da diğer kolayca erişilebilir yerlere koymaktan kaçının. UPS’ler, güç filtreleri, büyük dalgalanmalardan koruyucular, enerji ve uzatma kabloları, özellikle sunuculara ve ağ araçlarına takılmış olanları, kazayla atılan yanlış bir adımla fişten çekilemeyecekleri yerlere konumlandırılmalıdır. 
	
- Kaliteli bilgisayar kabloları, enerji ve uzatma kabloları alabiliyorsanız, tüm ofisinize yetecek kadar ve hatta birkaç tane de fazladan satın almalısınız. Duvar prizlerinden düşen, fişleri güvenli bir şekilde tutamayan ve sık sık kıvılcım çıkaran uzatma kabloları sadece can sıkıcı değil aynı zamanda onlara bağlanan herhangi bir bilgisayarın fiziksel güvenliğine karşı da oldukça zararlıdırlar. Bunlar, bu durumdan bıkmış kullanıcıların, gevşek bilgisayar kablolarını kısa devre yapan enerji kablolarına bantla bağlamalarına neden olabilirler; bu da açıkça yangın riski yaratır. 
	
- Bilgisayarlarınızdan herhangi birini bir dolabın içinde tutacaksanız, dolabın uygun havalandırmaya sahip olduğundan emin olun, aksi taktirde aşırı ısınabilir.
- Bilgisayar ekipmanları radyatörlerin, ısıtıcıların, klimaların ve diğer hava kanallarının yanına yerleştirilmemelidir. 
	



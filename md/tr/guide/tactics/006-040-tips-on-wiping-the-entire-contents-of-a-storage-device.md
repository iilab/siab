

---

lang: tr
community: guide
type: tactics
legacy: True
child: True
weight: 4
depth: 3
title: Tips on wiping the entire contents of a storage device

---

Bir depolama aygıtının tamamına, zaman zaman [*kalıcı silme işlemi*](/tr/glossary#Wiping) uygulamanız gerekebilir. Eski bir bilgisayarınızı satacağınız ya da elden çıkaracağınız zaman bilgisayarın sabit diskini çıkarmanız; bilgisayarın yeni sahibinin de yeni bir sabit disk edinmesi en iyisidir. Bu mümkün değilse sabit diski vermeden önce, onu en azından [*Eraser*](/tr/glossary#Eraser)’la en ince ayrıntısına kadar [*kalıcı olarak silmeniz*](/tr/glossary#Wiping) gerekir. Sürücüyü elinizde bulunduracaksanız, ister yeniden kullanın isterseniz devre dışı bırakın, her hâlükârda sabit diskinize [*kalıcı silme işlemi*](/tr/glossary#Wiping) uygulamak isteyebilirsiniz. Benzer bir şekilde, yeni bir disk sürücüsü satın aldığınızda eski sürücünüzdeki verileri kopyaladıktan ve güvenli bir yedekleme oluşturduktan sonra, eski sürücünüze [*kalıcı silme işlemi*](/tr/glossary#Wiping) uygulamalısınız. Eski sürücünüzü atmaya ya da geri dönüştürmeye niyetliyseniz onu fiziksel olarak tahrip etmeyi de düşünmelisiniz. (Birçok bilişim danışmanı, önceden hassas bilgiler içeren herhangi bir veri depolama aygıtının kullanımdan çıkarılmasından önce çekiçle birkaç güçlü darbe vurulmasını tavsiye eder).

Yukarıda betimlenen herhangi bir durumda, sürücünüzün tamamına [*Eraser*](/tr/glossary#Eraser) kullanarak [*kalıcı silme işlemi*](/tr/glossary#Wiping) uygulamanız gerekir ki bu işlem, bilgisayarınızın işletim sistemi bahsi geçen sürücüde çalışıyor olduğu sürece imkansızdır. Bu sorunu aşmanın en kolay yolu sürücüyü sökmeniz ve onu harici USB “sürücü kutusu”na koyarak,  [*Eraser*](/tr/glossary#Eraser)’ın kurulu olduğu herhangi bir bilgisayara bağlamanızdır. Bu durumda harici sürücünüzün tüm içeriğini silebilirsiniz ve  [*Eraser*](/tr/glossary#Eraser)’la onun tüm atanmamış alanına [*kalıcı silme işlemi*](/tr/glossary#Wiping) uygulayabilirsiniz. Bu işlem oldukça zaman alır, neyse ki sık sık yapmanız gereken bir şey değildir.

Yeniden yazılabilir CD’de ya da DVD’de depolanan verilere [*kalıcı silme işlemi*](/tr/glossary#Wiping) uygulamaya çalışmak yerine çoğu zaman onları tahrip etmek daha iyidir. Gerekliyse saklamak istediğiniz bilgilerle yeni bir disk oluşturabilirsiniz. Ve elbette yeniden yazılabilir olmayan diskler için bu, ‘silme’nin tek yoludur. CD’nin ya da DVD’nin içeriğini tamamen tahrip etmek şaşırtıcı bir şekilde güçtür. Küçük parçalara ayrılmış dahi olsalar bu tür disklerden bilgilerin kurtarıldığına ilişkin öyküleri duymuş olabilirsiniz. Her ne kadar bu öyküler doğruysa da bu bilgileri bu yolla yeniden inşa etmek uzun zaman ve uzmanlık gerektirir. Birilerinin bilgilerinize erişmek için böyle bir çabayı gösterip göstermeyeceğine kendiniz karar vermelisiniz. Güçlü bir makas (ya da çok güçlü bir kağıt imha makinesi) işin üstesinden gelecektir. Ek önlemler almak istiyorsanız ortaya çıkan parçaları evinizden ya da iş yerinizden uzaktaki çeşitli yerlere atabilirsiniz. 

<div class="background" markdown="1">
Elena: İnternet sunucu kayıtlarının eski CD yedekleri hala elimde ve CD’lerin mikro dalga fırınlara konarak silinebileceğini duydum. Yine de bir şekilde bu bana kötü bir fikirmiş gibi göründü. İnsanlar gerçekten bunu yapıyor mu? İşe yarıyor mu?

Nikolai: Verileri oldukça etkili bir şekilde imha ettiğini düşünüyorum ama bir CD’yi mikro dalga fırına hiç koymadığım için bilmiyorum. Haklısın. Kötü bir fikirmiş gibi görünüyor. Diyelim ki metaller mikro dalga fırınına zarar vermedi ya da yangın çıkarmadı; plastiğin hiç de sağlıklı olmayan dumanlar çıkaracağına iddiaya varım. Üzerinde düşünecek olursak, CD’lerini bir ateşte yakmanı da tavsiye etmem.
</div>


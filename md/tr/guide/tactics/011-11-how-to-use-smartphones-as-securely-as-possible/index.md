

---

lang: tr
community: guide
type: tactics
legacy: True
child: False
weight: 011
title: 11. How to use smartphones as securely as possible

---

[***Cep telefonları nasıl olabildiğince güvenli kullanılır***](/tr/chapter-10) başlıklı [***10. Bölüm***](/tr/chapter-10)’de eski nesil cep telefonlarının, sesli haberleşme ve yazılı mesajlaşma (SMS/MMS) hizmetlerinin sorunları da dahil olmak üzere, güvenlik sorunlarını ele aldık. Bu telefonlar öncelikle (tamamen değilse de) arama ve veri aktarmak için taşınabilir ağları kullanmaktadır.

Günümüzde teknolojik ilerlemeler, cep telefonlarının masaüstü ya da dizüstü bilgisayarlarınkine benzer hizmetleri ve özellikleri sağlayabileceği anlamına gelmektedir. Bu akıllı telefonlar, iletişim kurmak ve medya yakalayıp iletmek için birçok yeni yol sunmaktadır. Akıllı telefonlar, bu işlevleri yerine getirmek için sadece taşınabilir ağları kullanmakla kalmaz ayrıca (internet kafedeki bir dizüstü bilgisayarın yaptığına benzer bir biçimde) bir WiFi bağlantısı aracılığıyla ya da taşınabilir ağ operatörü kullanarak veri bağlantısı aracılığıyla internete de bağlanabilir.

Akıllı telefonları küçük bilgisayar araçları olarak görmek daha uygundur. Dolayısıyla, bu araç kutusundaki diğer malzemeler, bilgisayarınız için olduğu kadar akıllı telefonunuz için de geçerlidir.

Akıllı telefonlar genellikle geniş bir işlevler dizisini destekler: web taraması, e-posta, internet üzerinden sesli ve anlık mesajlaşma; ses, görüntü ve fotoğraf yakalama, depolama ve aktarma; sosyal ağlar, çok kullanıcılı oyunlar, bankacılık ve diğer birçok etkinliği olanaklı kılar. Bununla beraber bu araçların ve özelliklerin birçoğu yeni güvenlik sorunlarına yol açar ya da var olan riskleri arttırır. 

Örneğin bazı akıllı telefonlar yerleşik küresel konumlama ([*GPS*](/tr/Glossary#GPS)) işlevine sahiptir ki bu; etkinliği kaldırılmadığı sürece işlevin, taşınabilir ağ operatörünüze ve telefonunuzda kullandığınız birçok uygulamaya (sosyal ağlar, haritalandırma, tarama ve diğer uygulamalara) kesin konumunuzu sağlayabileceği anlamına gelir. Daha önce belirtildiği gibi cep telefonları, konum bilgilerinizi taşınabilir ağ operatörünüze (telefonun normal işlevinin bir parçası olarak) zaten aktarıyordu. Bununla beraber ek GPS işlevi konum bilgilerinizin kesinliğini artırmakla kalmaz, bu bilgilerin aktarılacağı yerlerin sayısını da arttırır.

[***Cep telefonları nasıl olabildiğince güvenli kullanılır***](/tr/chapter-10) başlıklı [***10. Bölüm***](/tr/chapter-10)’de tartışılan cep telefonlarına eşlik eden tüm riskleri gözden geçirmek, bunların akıllı telefonların kullanımıyla da ilgili olması nedeniyle, yararlı olacaktır. [***10. Bölüm***](/tr/chapter-10); telefon görüşmelerinizin dinlenmesi, SMS ve diğer aramaların ele geçirilmesi ve SIM kartlarla ilgili sorunların yanı sıra pratik edebileceğiniz en iyi uygulamaları kapsamaktadır.

Bu bölümde akıllı telefonların ortaya koyduğu ek güvenlik sorunlarına göz atacağız.

### Çantalar, Cüzdanlar, Akıllı Telefonlar ###

Çantamızı ya da cüzdanımızı korumamızın önemi konusunda içgüdüsel bir anlayışımız vardır çünkü onların içine çok hassas bilgiler depolanmıştır ve onları kaybetmek mahremiyetimizden ve güvenliğimizden ödün vermek olacaktır. İnsanlar akıllı telefonlarında taşıdıkları kişisel bilgilerin miktarı konusunda daha az farkındalığa sahiptir. Bir telefonu kaybetmenin bir riskten çok bir ayrıntı olduğu düşünülür. Akıllı telefonunun daima bir ağa bağlı bir bilgisayar aracı olduğunu ve daima sizinle birlikte oraya buraya taşındığını düşünürseniz; izole edilmiş, pasif bilgilerin taşıyıcısı olan bir cüzdan ile akıllı telefon gibi aktif ve interaktif bir araç arasındaki farkın önemini anlayabilirsiniz.

Basit bir uygulama bunu sergilemeye yardım edebilir:

Çantanızın ya da cüzdanınızın içindekileri boşaltın ve hassas şeyleri göz önünde bulundurun. Genellikle şunları bulabilirsiniz:
- Sevdiklerinizin resimleri (~5 resim)
- Kimlik kartları (ehliyet, üyelik kartları, sosyal güvenlik kartı)
- Sigorta ve sağlık bilgileri (~2 kart)
- Para (~5 banknot)
- Kredi kartları, bankamatik kartları (~3 kart)

Şimdi akıllı telefonunuzun içeriğini inceleyin. Tipik bir akıllı telefon kullanıcısı yukarıdakilerden bazılarını daha yüksek miktarlarda ve bazı durumlarda da çok daha değerli şeyleri bulabilir:

- Sevdiklerinizin resimleri (~100 resim)
- E-posta uygulamaları ve bunların şifreleri
- E-postalar (~500 e-posta)
- Videolar (~50 video)
- Sosyal ağ uygulamaları ve bunların şifreleri
- Bankacılık uygulamaları (banka hesaplarına erişimle birlikte)
- Hassas belgeler
- Hassas iletişim kayıtları
- Hassas bilgilerinize canlı bir bağlantı 

Akıllı telefonları kullandıkça onlara eşlik eden riskler hakkında daha fazla bilgi sahibi olmanız ve uygun önlemleri almanız gerekir. Akıllı telefonlar, kişisel verilerinizi dışarıya ileten güçlü hoparlörler ve dağıtıcılardır. Akıllı telefonlar, standart olarak, olabildiğince çok bağlantı ve sosyal ağ hizmetlerine bağlantı sağlamak için tasarlanmışlardır. Bunun nedeni kişisel bilgilerinizin derlenebilir, taranabilir ve satılabilir değerli bilgiler olmasındandır.

[***Veri kayıpları nasıl kurtarılır***](/tr/chapter-5) başlıklı [***5. Bölüm***](/tr/chapter-5)’de verileri yedeklemenin önemini ele aldık. Bu, özellikle akıllı telefonlar için geçerlidir. En önemli verilerinizi (kişiler listesi gibi) güvenli bir yere yedeklemeden telefonunuzu kaybederseniz bu bir felaket olabilir. Verilerinizi yedeklemenin yanı sıra verilerinizi nasıl kurtaracağınızı biliyor olduğunuzdan da emin olun. Atmak zorunda olduğunuz adımların basılı bir kopyasını saklayın, böylece acil bir durumda bu adımları hızla uygulayabilin.

Bu bölüme akıllı telefonların bazı temel özelliklerini tanıtarak başlayacağız: temel bazı platformların betimlemesi, bilgilerinizi ve iletişiminizi güvence altına almak için bazı temel kurma prosedürleri. Bu bölümün geriye kalan kısımları akıllı telefonların yaygın kullanımıyla ilgili belirli önlemleri ele alacaktır. Ardından gelen kısımlar aşağıda verilenin güvenlik boyutunu ele alacaktır:



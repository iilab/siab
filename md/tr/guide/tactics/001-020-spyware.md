

---

lang: tr
community: guide
type: tactics
legacy: True
child: True
weight: 2
depth: 3
title: Spyware

---

Casus yazılımlar hem bilgisayarınızda hem de internette yaptığınız işleri takip etme ve bunlar hakkında erişimi olmaması gereken kişilere bilgi gönderme yetisine sahip, kötü amaçlı yazılımlar kategorisi altında tanımlayabileceğimiz bir yazılım türüdür. Bu programlar, diğer şeylerin yanı sıra, klavyenizle yazdığınız sözcükleri, farenizin hareketlerini, ziyaret ettiğiniz internet sayfalarını ve çalıştırdığınız programları kaydedebilir. Sonuç olarak bilgisayar güvenliğinizi yavaş yavaş yok edebilir ve sizin, aktiviteleriniz ve bağlantılı olduğunuz kişiler hakkında gizli bilgileri ifşa edebilir. Casus yazılımlar, virüslerle neredeyse aynı şekilde bilgisayarlara bulaşır. Bu nedenle, yukarıdaki tavsiyelerin birçoğu bu ikinci tür [*kötü amaçlı yazılımlara*](/tr/glossary#Malware) karşı bilgisayarınızı korumak için de faydalıdır. Kötü amaçlı web sayfaları casus yazılım bulaşmasının belli başlı kaynaklarından biri olduğundan, ziyaret ettiğiniz web sayfalarına daha da dikkat etmelisiniz ve tarayıcınızın ayarlarının güvenli olduğundan emin olmalısınız.

<div class=background markdown=1>
Assani: Bu anlatılanların hepsi kulağa casus filmlerinden fırlamış senaryolar gibi geliyor. Bilgisayarıma gerçekten de &quot;casus yazılımlar bulaşmış&quot; olabilir mi?

Muhindo: İster inan ister inanma, bu çok yaygın bir durum. İnternetten indirdiğin programlar bilgisayarına casus yazılım bulaştırmamışsa bile ziyaret ettiğin web sayfalarından en az birinin bulaştırmış olma ihtimali yüksektir. Windows ve Internet Explorer kullanıyor olman bu olasılığı daha da yükseltiyor. Bilgisayarını casus yazılımlar için hiçbir zaman taratmadıysan, eminim ki şimdiye dek ne kadar çok casus yazılımın bilgisayarına kurulduğunu gördüğünde şaşıracaksın.
</div>


### Anti-Casus yazılımlar ###

Anti-casus yazılım araçlarını, bilgisayarınızı bu tür tehditlere karşı korumak için kullanabilirsiniz. [*Spybot*](/tr/glossary#Spybot) bu tür programlardan biridir ve anti-virüs programlarının görmezden geldiği belirli türden kötü amaçlı yazılımların tanımlanması ve silinmesinde oldukça başarılı bir araçtır. Tıpkı anti-virüs yazılımlarında olduğu gibi Spybot'un [*kötü amaçlı yazılım*](/tr/glossary#Malware) tanımlarını güncellemeniz ve düzenli taramalar yapmanız çok önemlidir. 


<div class=getstarted markdown=1>
Uygulama: [*Spybot - Anti-Casus Yazılım Rehberi*](/en/spybot_main) ile uygulamaya başlayın.
</div>


### Casus yazılım bulaşmasını önlemek  ###

- Web sitelerini tararken tedbirli olun. Otomatik olarak beliren tarayıcı pencerelerini izleyin ve **Evet** ya da **Tamam**’a tıklamadan önce onları dikkatle okuyun. Şüpheli durumlarda, 'kendiliğinden açılan pencereleri' kapatmak için **İptal**’e tıklamak yerine, sağ üst köşedeki **X**’e tıklayarak kapatmalısınız. Bu, web sitelerinin isteminiz dışında bilgisayarınıza kötü amaçlı yazılım yüklemenize neden olacak hilelerini önlemeye yardımcı olabilir. 
- Web tarayıcınızın güvenliğini, bazen ziyaret ettiğiniz sayfaların içinde yer alan potansiyel olarak tehlikeli programları otomatik olarak çalıştırmasını engelleyerek arttırabilirsiniz. Mozilla [*Firefox*](/tr/glossary#Firefox) kullanıyorsanız, [***Firefox Rehberi***](/en/firefox_main)'nin [***4. Bölüm***](/en/firefox_noscript)'ünde anlatıldığı gibi, [*NoScript*](/tr/glossary#NoScript) eklentisini kurabilirsiniz.
- Bilmediğiniz ya da güvenmediğiniz web sitelerinden gelen bu tür içerikleri asla kabul etmeyin ve çalıştırmayın.
	


<div class=background markdown=1>
Assani: 'Java applet'lerin ve 'ActiveX control'lerin tehlikeli olduğunu duydum. Ama onların ne olduğu konusunda bir fikrim yok. 

Salima: Bunlar sadece aynı türden şeylerin farklı örnekleridir: Web tarayıcısının okumakta olduğun sayfayla birlikte kimi zaman indirdiği küçük programlardır. Web tasarımcıları karmaşık web siteleri yaratmak için bunları kullanır, ama bunlar virüs ve casus yazılım yaymak için de kullanılabilir. NoScript kurduysan ve düzenli olarak çalıştırıyorsan bunların gerçekte nasıl çalıştığı konusunda endişelenmene gerek yok.
</div>



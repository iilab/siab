

---

lang: xx
community: guide
type: tactics
legacy: True
child: True
weight: 5
depth: 3
title: ទំនាក់ទំនងជាអក្សរ – SMS / សារជាអក្សរ

---

លោកអ្នកមិនគួរពឹងផ្អែកទៅលើសេវាសារជាអក្សរ ដើម្បីបញ្ជូនព័ត៌មានរសើបឡើយ។ សារដែលត្រូវបានបញ្ជូនឱ្យគ្នាទៅវិញទៅមក គឺមានទម្រង់ជាអក្សរធម្មតា ដែលធ្វើឱ្យពួកវាមិនសមស្របសម្រាប់ប្រតិបត្តិការរក្សាការសម្ងាត់ឡើយ។

<div class="background" markdown=1>
បូណា៖ ចុះបើពុកមិនប្រើទូរស័ព្ទរបស់ពុក ដើម្បីហៅទូរស័ព្ទសោះ ហើយគ្រាន់តែផ្ញើនិងទទួលសារតូចៗទាំងនេះវិញ? ពួកគេមិនអាចលបស្តាប់ដឹងអ្វីឡើយ ប្រសិនបើមិនមានអ្នកនិយាយនោះ ហើយ វាលឿនរហ័សណាស់ តើត្រូវទេ?

ដេលា៖ ឈប់សិនពុក។ សារទាំងនេះងាយស្រួលល្មមនឹងឱ្យគេស្ទាក់ចាប់បានផងដែរ ហើយអ្នកដែលមានសិទ្ធិចូលក្នុងចរាចរណ៍បណ្តាញពីក្រុមហ៊ុនសេវាទូរស័ព្ទ ឬអ្នកដទៃទៀតដែលមានបរិក្ខារត្រឹមត្រូវ គឺអាចចាប់និងអានសារទាំងនេះ ដែលកំពុងផ្លាស់ទីជាទម្រង់អក្សរធម្មតានៅក្នុងបណ្តាញ និងដែលត្រូវបានថតទុកពីអង់តែនមួយទៅអង់តែនមួយ។

បូណា៖ ពិតជាឆ្កួតមែន។ តើពុកគួរធ្វើដូចម្តេច? តើត្រូវសរសេរកូដសម្ងាត់ ដូចដែលធ្លាប់ធ្វើក្នុងសម័យសង្គ្រាមឬ?

ដេលា៖ ពេលខ្លះ ទ្រនាប់ជើងចាស់បំផុត គឺជាទ្រនាប់ជើងដែលប្រើស្រួលបំផុត។
</div>

សារ SMS ដែលត្រូវបានផ្ញើចេញទៅ អាចត្រូវបានស្ទាក់ចាប់ដោយប្រតិបត្តិករសេវា ឬដោយភាគីទីបី ដោយប្រើបរិក្ខារមានតម្លៃមិនថ្លៃ។ ក្នុងសារទាំងនោះ នឹងមានលេខទូរស័ព្ទរបស់អ្នកផ្ញើ និងអ្នកទទួល ព្រមទាំងខ្លឹមសាររបស់សារ។ លើសពីនេះទៅទៀត សារSMSអាចកែឬបន្លំបានយ៉ាងងាយដោយភាគីទីបី។

ត្រូវពិចារណាបង្កើតប្រព័ន្ធកូដមួយរវាងលោកអ្នក និងដៃគូទំនាក់ទំនងរបស់លោកអ្នក។ កូដអាចធ្វើឱ្យទំនាក់ទំនងរបស់លោកអ្នកមានសុវត្ថិភាពជាងមុន ហើយអាចផ្តល់នូវមធ្យោបាយបន្ថែមសម្រាប់បញ្ជាក់អត្តសញ្ញាណរបស់អ្នក ដែលលោកអ្នកកំពុងទាក់ទងជាមួយ។  ប្រព័ន្ធកូដ ចាំបាច់ត្រូវតែមានសុវត្ថិភាព និងផ្លាស់ប្តូរឱ្យបានញឹកញាប់។

សារSMS នៅមានរក្សារទុកបន្ទាប់ពីការបញ្ជូន៖

* នៅក្នុងប្រទេសជាច្រើន ច្បាប់ (ឬឥទ្ធិពលផ្សេងៗទៀត) តម្រូវឱ្យក្រុមហ៊ុនផ្តល់សេវាបណ្តាញទូរស័ព្ទធ្វើការរក្សាទុក នូវកំណត់ត្រារបស់គ្រប់សារជាអក្សរទាំងអស់ដែលផ្ញើចេញដោយអតិថិជនរបស់ក្រុមហ៊ុន សម្រាប់រយៈពេលវែងមួយ។ ក្នុងករណីភាគច្រើនបំផុត សារSMSត្រូវបានរក្សាទុកដោយក្រុមហ៊ុនផ្តល់សេវា សម្រាប់គោលបំណងធុរកិច្ច គណនេយ្យ ឬវិវាទ។

* សារដែលបានថតចម្លងទុកនៅក្នុងទូរស័ព្ទរបស់លោកអ្នក អាចចូលមើលបានដោយងាយ ដោយអ្នកដែលកាន់ទូរស័ព្ទរបស់លោកអ្នក។ ត្រូវពិចារណាលុបចោលគ្រប់សារ ដែលផ្ញើចេញនិងទទួលបានទាំងអស់ភ្លាមៗ។

* ទូរស័ព្ទខ្លះមានមុខងារបិទដំណើរការកត់ត្រាប្រវត្តិនៃការហៅទូរស័ព្ទ ឬសារជាអក្សរ។ មុខងារនេះ អាចមានប្រយោជន៍យ៉ាងពិសេស សម្រាប់អ្នកដែលធ្វើការងាររសើបច្រើន។ លោកអ្នកគួរប្រាកដផងដែរថា លោកអ្នកដឹងច្បាស់អំពីអ្វី ដែលទូរស័ព្ទរបស់ខ្លួនមានសមត្ថភាពធ្វើបាន។ សូមអាចសៀវភៅណែនាំបន្ថែម!




---

lang: tr
community: guide
type: tactics
legacy: True
child: True
weight: 4
depth: 3
title: Recovering from accidental file deletion

---

Windows’da bir dosyayı sildiğinizde, dosya ortalıktan kaybolur ama içeriği bilgisayarda kalır. **Geri Dönüşüm Kutusu**’nu boşalttıktan sonra bile, sildiğiniz dosyadaki bilgiler genelde hala sürücünüzde bulunabilir. Bu konuda daha fazla şey öğrenmek için [***Hassas bilgiler nasıl imha edilir***](/tr/chapter-6) başlıklı [***6. Bölüm***](/tr/chapter-6)’e bakınız. Zaman zaman önemli bir dosyanızı ya da klasörünüzü kazara silerseniz, bu güvenlik açığı sizin lehinize işleyebilir. Kısa süre önce silinmiş dosyalara erişimi yeniden sağlayabilecek, [*Recuva*](/en/recuva_main) adlı bir araç dahil, birçok program vardır.

<div class="getstarted" markdown="1">
Uygulama: [*Recuva - Dosya Kurtarma Rehberi*](/en/recuva_main) ile uygulamaya başlayın
</div>

Bu araçlar her zaman çalışmaz çünkü Windows, silinmiş bilgilerin üzerine yeni veriler yazmış olabilir. Bu nedenle bir dosyayı silmeniz ve [*Recuva*](/en/recuva_main) gibi bir araçla onu kurtarmaya girişmeniz arasında geçen sürede bilgisayarınızla olabildiğince az şey yapmanız önemlidir. Dosyayı kurtarma işine girişmeden önce bilgisayarınızı ne kadar uzun süre kullanırsanız, başarılı olma şansınız o kadar azalır. Bu, aynı zamanda, önemli bir dosyayı sildikten sonra *Recuva*’yı kurmak yerine Recuva’nın taşınabilir bir versiyonunu kullanmanız gerektiği anlamına gelir. Bir yazılımı kurmak dosya sistemine yeni bilgiler yazmayı gerektirir ki bu bilgiler, kurtarmaya çalıştığınız önemli verinin üzerine rastlantısal olarak yazılabilir.

Bu bölümde betimlenen politikaları uygulamak ve araçları öğrenmek her ne kadar büyük bir işmiş gibi görünse de bir kez oturmuş bir sisteme sahip olduğunuzda, yedekleme stratejinizi sürdürmek, ilk seferine göre çok daha kolay hale gelecektir. Ve yedekleme, veri güvenliğinin en önemli boyutu olduğundan, bu süreci geçmiş olmanızın çabalarınıza değdiğinden emin olabilirsiniz.


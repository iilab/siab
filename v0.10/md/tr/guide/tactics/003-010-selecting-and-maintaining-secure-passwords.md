

---

lang: tr
community: guide
type: tactics
legacy: True
child: True
weight: 1
depth: 3
title: Selecting and maintaining secure passwords

---

Genellikle, bir şeyi korumak istediğinizde bir anahtarla onu kilitlersiniz. Evlerin, arabaların ve bisikletlerin kendi fiziksel kilitleri; korunan dosyaların [*şifreleme*](/tr/glossary#Encryption) anahtarları; banka kartlarının PIN kodları; ve e-posta hesaplarının şifreleri vardır. Fiziksel ve elektronik bütün bu anahtarların tek bir ortak noktası vardır: Bu anahtarlar başkalarının eline geçtiğinde de kilitledikleri kilitleri açarlar. Gelişmiş güvenlik duvarları, güvenli e-posta hesapları ve [*şifrelenmiş*](/tr/glossary#Encryption) sürücüler kurabilirsiniz ama şifreniz zayıfsa ve onun yanlış ellere geçmesine izin verirseniz bunların size bir faydası olmayacaktır.


### Güçlü bir şifrenin unsurları ### 

Bir şifre, bir bilgisayar programı için tahmin etmesi güç olmalıdır. 

- **Şifreniz uzun olmalı:** Şifre uzadıkça bir bilgisayar programının kabul edilebilir bir zaman diliminde onu tahmin edebilmesi daha az olasıdır. On ya da daha fazla karakter içeren şifreler oluşturmaya çalışmalısınız. Bazı insanlar çoğu zaman 'passphrases' olarak adlandırılan, aralarında boşluk olsun ya da olmasın, birden fazla sözcük içeren şifreler kullanır. Bu kullandığınız program ya da hizmetin yeterince uzun şifreler seçmenize izin verdiği sürece çok iyi bir fikirdir. 
- **Şifrenizi karmaşık kılın:** Uzunluğa ek olarak bir şifrenin karmaşıklığı da 'şifre kırıcı' yazılımların karakterlerin doğru kombinasyonunu tahin etmesini engellemeye yardım eder. Mümkünse şifrenize daima büyük ve küçük harfler, sayılar ve noktalama işaretleri gibi simgeler dahil edin. 

Bir şifre başkaları için tahmin etmesi güç olmalıdır. 

- **Şifrenizi pratik kılın:** Hatırlayamadığınız için şifrenizi bir yere yazmak zorundaysanız, masanızı açıkça gören; geçici bir süre için evinize, cüzdanınıza ve hatta ofisinizin dışındaki çöp tenekesine erişen herhangi biri karşısında sizi zayıf kılabilecek tehditlerin yeni bir kategorisiyle yüzyüze kalabilirsiniz. Uzun ve karmaşık ama yine de hatırlanabilir bir şifre düşünemiyorsanız, aşağıda yer alan [***Güvenli şifreleri hatırlamak ve kaydetmek***](/tr/chapter_3_2) kısmının yardımı olabilir. Yardımı olmazsa, yine güvenli bir şifre seçin ama şifrenizi [*KeePass*](/tr/glossary#KeePass) gibi [*güvenli bir şifre veri tabanına*](/tr/glossary#Secure_password_database) kaydedin. Microsoft Word belgeleri dahil şifre korumalı diğer türden dosyalara bu amaç için güvenilmemelidir. Çünkü bu tür dosyaların şifrelerinin birçoğu internetten ücretsiz olarak edinilebilecek araçlar kullanılarak saniyeler içinde kırılabilir.
- **Şifrenizi kişisel kılmayın:** Şifreniz sizinle kişisel olarak ilişkili olmamalıdır. Adınızla, sosyal güvenlik ve telefon numaranızla, çocuğunuzun ve evcil hayvanınızın adıyla, doğum gününüzle ya da birinin sizin hakkınızda küçük bir araştırmayla öğrenebileceği herhangi bir bilgi üzerinde temellenen bir sözcük ya da sözcük öbeği seçmeyiniz.
- **Şifrenizi sır olarak saklayın:** Kesinlikle gerekmediği sürece şifrenizi kimseyle paylaşmayınız. Ve şifrenizi bir arkadaşınız, aile üyeniz ya da bir meslektaşınızla paylaşmak zorundaysanız onu önce geçici bir şifreyle değiştirmelisiniz, ardından şifrenizi kullanmaları bitince onu yeniden değiştirmelisiniz. Çoğu zaman bir şifreyi paylaşmanın alternatif yolları vardır; örneğin erişime gereksinim duyan kişiler için ayrı hesaplar oluşturmak. Şifrenizi sır olarak saklamak, şifrenizi yazarken ya da [*güvenli şifre veri tabanından*](/tr/glossary#Secure_password_database) şifrenize bakarken kimin omzunuzun üzerinden şifrenizi okuduğuna dikkat etmek anlamına gelir.

Bir şifre birinin onu öğrenmesi durumunda tehlikeyi en aza indirecek şekilde seçilmelidir.

- **Şifrenizi benzersiz kılın:** Aynı şifreyi birden fazla hesap için kullanmaktan kaçının. Aksi halde o şifreyi öğrenen herhangi biri hassas verilerinizden daha fazlasına erişim elde edecektir. Bu, bazı hizmetlerin bir şifrenin kırılmasını göreceli olarak kolay kılmasından dolayı özellikle doğrudur. Örneğin, Windows kullanıcı hesabınız ve Gmail hesabınız için aynı şifreyi kullanıyorsanız bilgisayarınıza fiziksel olarak erişebilen herhangi biri öncekini kırabilir ve öğrendiğini sonrakine erişmek için kullanabilir. Benzer nedenlerden dolayı şifreleri farklı hesaplar arasında dönüşümlü olarak kullanmak da kötü bir fikirdir.  
- **Tazeliğini koruyun:** Şifrenizi düzenli aralıklarla değiştirin tercihen en azından her üç ayda bir. Bazı insanlar belirli şifrelere oldukça bağlanır ve hiçbir zaman değiştirmez. Bu kötü bir fikirdir. Bir şifreyi ne kadar uzun saklarsanız başkalarının onu tahmin etmek için daha fazla fırsatı olur. Ayrıca biri sizin çalınmış şifrenizi, siz farkında olmaksızın, bilgilerinize ve kullandığınız hizmetlere erişmek için kullanabilirse şifrenizi değiştirinceye kadar bunu yapmaya devam edeceklerdir.



<div class="background" markdown="1">
Mansour: Ya başkasına güvenirsem? Sana şifremi söylemem sorun olmaz, değil mi?

Magda: Şifren konusunda bir başkasına güvenmen onların şifrene iyi bakacağı anlamına gelmiyor, değil mi? Şifrenle kötü bir şey yapmayacak olsam da onu bir yere yazabilirim ve kaybedebilirim ya da bunun gibi bir şey. Şu an yaşadığım sorun bunun gibi bir nedenden bile kaynaklanmış olabilir! Dahası bu sadece güven sorunu değil. Şifreni bilen tek kişi sensen, hesabını biri ele geçirirse kimi suçlayacağın konusunda endişelenerek vakit kaybetmen gerekmez.  Örneğin şimdi şifremi hiçbir zaman yazmadığım ve kimseyle de paylaşmadığım için birilerinin şifremi tahmin ettiğinden ya da onu 'kırdığı'ndan eminim.
</div>




---

lang: tr
community: guide
type: tactics
legacy: True
child: True
weight: 5
depth: 3
title: ទំនាក់ទំនងជាអក្សរ – SMS / សារជាអក្សរ

---

Hassas bilgilerinizin güvenle aktarımı için yazılı mesaj servislerine güvenmemeniz gerekir. Değiş tokuş edilen mesajlar düz metin olarak yazıldığından güvenli ve gizli aktarım için uygun değillerdir.

<div class="background" markdown=1>
Borna: Cep telefonumla hiçbir zaman konuşma yapmasam, sadece küçük mesajlar alıp versem ne olur? Konuşma yoksa onlar da dinleyemez ve mesajlaşma da oldukça hızlı, değil mi?

Delir: Bir dakika. Bu mesajlara müdahale etmek kolaydır ve şebekede düz metin olarak dolaşıp duran ve bir kuleden diğerine aktarılırken kaydedilen bu mesajları, telefon şirketinden mesaj trafiğine erişimi olan herhangi biri ya da uygun donanımı olan diğer insanlar ele geçirebilir ve okuyabilir. 

Borna: Aptalca. Peki ne yapmalıyım? Savaş zamanında olduğu gibi şifreli mesaj mı yazmalıyım?

Delir: Kimi durumlarda en eski ayakkabılar en rahat olanlarıdır.
</div>

Gönderilen SMS mesajlarına servis operatörleri ya da üçüncü kişiler, ucuz donanımlar aracılığıyla müdahale edebilir. Bu mesajlar, gönderenin ve alıcının telefon numaralarının yanı sıra mesajın içeriğini de taşır. Dahası SMS mesajları üçüncü kişiler tarafından kolayca değiştirilebilir ya da kopyalanabilir. 

Siz ve alıcı arasında bir kodlama sistemi oluşturmayı düşünün. Kodlar haberleşmenizi daha güvenilir kılar ve haberleştiğiniz kişinin kimliğini doğrulamak için ek bir yol sağlar. Kodlama sistemi güvenli olmalıdır ve sık sık değiştirilmelidir.

SMS mesajları aktarıldıktan sonra bile erişilebilirdir:

* Birçok ülkede yasama (ya da diğer etkili kurumlar) ağ sağlayıcılarının, müşterileri tarafından gönderilen tüm yazılı mesajlarının uzun süreli kayıtlarını saklamalarını zorunlu kılar. Birçok durumda SMS mesajları sağlayıcılar tarafından iş, hesap tutmak ya da tartışmalı durumlarda kullanılmak amacıyla saklanır. 

* Telefonunuzda kaydedilen mesajlar, telefonunuzu ele geçiren herhangi biri tarafından kolayca erişilebilirdir. Alınan ve gönderilen tüm mesajları doğrudan silmeyi düşünün. 

* Bazı telefonların, arama ve yazılı mesaj geçmişinin kaydedilmesini devre dışı bırakma işlevi vardır.  Bu özellikle hassas işler yapan kişiler için önemlidir. Telefonunuzun tüm işlevlerini bildiğinizden emin olun. Telefonunuzun kullanım kılavuzunu okuyun!


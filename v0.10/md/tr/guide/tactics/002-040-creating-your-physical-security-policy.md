

---

lang: tr
community: guide
type: tactics
legacy: True
child: True
weight: 4
depth: 3
title: Creating your physical security policy

---

Kendinizin ve kuruluşunuzun karşı karşıya olduğu tehditleri ve zayıf noktaları değerlendirdiğinizde, fiziksel güvenliğinizi arttırmak için hangi adımların atılması gerektiğini düşünmelisiniz. Bu adımları yazılı hale getirerek ayrıntılı bir [*güvenlik politikası*](/tr/glossary#Security_policy) yaratmalısınız. Sonuçta ortaya çıkan belge size, meslektaşlarınıza ve kuruluşunuza yeni katılan kişilere genel bir rehber olarak hizmet edecektir. Bu belge çeşitli fiziksel güvenlik acil durumlarında yapılması gerekenlere ilişkin bir liste de sağlayacaktır. İşin içindeki herkes bu güvenlik standartlarını okumak, uygulamak ve korumak için zaman ayırmalı ve bu belgenin nasıl geliştirilebileceğine ilişkin soru sormaya ve öneri sunmaya da teşvik edilmelidir.


Fiziksel [*güvenlik politikanız*](/tr/glossary#Security_policy) duruma bağlı olarak birçok bölümü içerebilir:

- Alarm sistemlerine, var olan anahtarlara ve bu anahtarların kimlerde olduğuna, misafirlerin ofise ne zaman kabul edildiğine, temizlik sözleşmesinin kiminle yapıldığına ve bu gibi benzer sorunlara işaret eden, ofise erişim politikası	
- Ofisin hangi bölümlerinin ziyaretçiler için ayrılacağına ilişkin bir politika 	
- Seri numaraları ve fiziksel betimlemeleri de dahil, ekipmanlarınızın kaydı	
- Hassas bilgileri içeren kâğıt çöplerinin güvenle ortadan kaldırılması için bir plan	
- Aşağıdaki durumlarla ilgili acil durum prosedürleri:
 - Hassas bilgiler açığa çıktığında ya da yanlış konumlandırıldığında kim bilgilendirilecek, 		
 - Yangın, sel ya da diğer doğal felaketler durumunda kiminle iletişime geçilecek		
 - Belirli acil tamirler nasıl yapılacak		
 - Elektrik enerjisi, su ve internet erişimi gibi hizmetleri sağlayan şirketlerle ya da kurumlarla nasıl bağlantı kurulacak
 - Çevrimdışı yedekleme sisteminizden bilgiler nasıl kurtarılacak. Daha ayrıntılı yedekleme tavsiyelerini [***5. Bölüm: Veri kayıpları nasıl kurtarılır***](/tr/chapter-5)’da bulabilirsiniz.

[*Güvenlik politikanız*](/tr/glossary#Security_policy) düzenli olarak gözden geçirilmeli ve son gözden geçirmeden sonra yapılan politika değişikliklerini de yansıtacak şekilde değiştirilmelidir. Ve elbette, geri kalan önemli verilerinizle beraber [*güvenlik politikası*](/tr/glossary#Security_policy) belgenizi de yedeklemeyi unutmayın. Bir [*güvenlik politikası*](/tr/glossary#Security_policy) oluşturmak konusunda daha fazla bilgi için [***Okuma önerileri***](/tr/chapter_2_5) kısmına bakınız.



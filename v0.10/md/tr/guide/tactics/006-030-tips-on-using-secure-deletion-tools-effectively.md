

---

lang: tr
community: guide
type: tactics
legacy: True
child: True
weight: 3
depth: 3
title: Tips on using secure deletion tools effectively

---

Her ne kadar hassas dosyaları silmek konusunda dikkatli olsanız da bilgilerinizin bilgisayarınızda ya da depolama aygıtınızda görünebilir kılındığı bir kaç yoldan artık haberdarsınız. Bu bilgileri [*kalıcı olarak silmek*](/tr/glossary#Wiping) için hangi araçları kullanabileceğinizi de biliyorsunuz. Diskinizin güvenli ve etkin bir şekilde temizlenmesini güvence altına almak için, özellikle bu tür araçları ilk defa kullanıyorsanız, izlemeniz gereken birkaç basit adım vardır:

- [***Veri kayıpları nasıl kurtarılır***](/tr/chapter-5) başlıklı [***5. Bölüm***](/tr/chapter-5)’de ele alındığı gibi, önemli dosyalarınızın şifrelenmiş bir kopyasını oluşturun.
- Gerekli olmayan tüm programları kapatın ve internet bağlantınızı kesin.
- Tüm depolama aygıtlarınızdan gereksiz dosyalarınızı silin ve **Geri Dönüşüm Kutusu’nu** boşaltın. 
- Geçici dosyalarınızı [*CCleaner*](/tr/glossary#CCleaner) kullanarak [*kalıcı olarak silin*](/tr/glossary#Wiping).
- Windows [*swap dosyasını*](/tr/glossary#Swap_file) [*Eraser*](/tr/glossary#Eraser) kullanarak [*kalıcı olarak silin*](/tr/glossary#Wiping)
- Bilgisayarınızdaki ve diğer depolama aygıtlarınızdaki boş alanı [*Eraser*](/tr/glossary#Eraser) kullanarak [*kalıcı olarak silin*](/tr/glossary#Wiping). Bu işlem oldukça yavaş olabileceğinden, bilgisayarınızı gece boyunca çalıştırmanız gerekebilir.

Bundan böyle şunları alışkanlık haline getirmeniz gerekir:

- Geçici dosyaları düzenli olarak [*CCleaner*](/tr/glossary#CCleaner) kullanarak [*kalıcı olarak silmek*](/tr/glossary#Wiping).
- Hassas elektronik belgelerinizi, **Geri Dönüşüm Kutusu’nu** ya da Windows’un silme işlevini kullanarak silmek yerine [*Eraser*](/tr/glossary#Eraser) kullanarak [*kalıcı olarak silmek*](/tr/glossary#Wiping).
- Windows [*swap dosyasını*](/tr/glossary#Swap_file) belirli aralıklarla [*Eraser*](/tr/glossary#Eraser) kullanarak kalıcı olarak silmek.
- Yakın zamanda içerdiği hassas bilgilerin silinmiş olabileceği sabit diskinizdeki, USB belleklerinizdeki ve diğer depolama aygıtlarınızdaki atanmamış alanı [*Eraser*](/tr/glossary#Eraser) kullanarak silin. Bu işlem oldukça yavaş olabileceğinden bilgisayarınızı gece boyunca çalıştırmanız gerekebilir. Bunlar disketleri, yeniden yazılabilir CD’leri, DVD’leri ve kameraların, cep telefonlarının ya da taşınabilir müzik çalarların hafıza kartlarını içerebilir.


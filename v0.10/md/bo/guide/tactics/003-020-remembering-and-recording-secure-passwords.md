

---

lang: bo
community: guide
type: tactics
legacy: True
child: True
weight: 2
depth: 3
title: Remembering and recording secure passwords

---

གོང་དུ་བརྗོད་པའི་བསམ་འཆར་ཁག་ལ་བལྟས་ཏེ། ཁྱེད་ཀྱི་རྙོག་འཛིང་ཆེ་ལ་རིང་པོ་ཡོད་པའི་གསང་ཡིག་དེ་མ་བྲིས་པར་མི་སུས་ཀྱང་དྲན་བྱེད་དབང་པོའི་མདུན་ན་ཕྲ་ལྷམ་མེར་ཤར་ཐུབ་པ་ཁག་པོ་ཡིན་པ་དྲན་སྲིད་པ་ཞིག་ཡིན། དྲ་འབྱེད་ཁ་བྱང་རེ་ལ་གསང་ཡིག་མི་འདྲ་བ་རེ་བེད་སྤྱོད་བྱེད་ཡག་དེ་དེ་བས་དཀའ་ལས་ཁག་པོ་ཞིག་ཡིན། ཡིན་ནའང་ཁྱེད་ཀྱི་གསང་ཡིག་དེ་མི་སྤྱང་པོ་དང་གྲུང་པོ་དེ་ཚོས་ཚད་མཐོའི་གསང་ཡིག་བརྐུ་བཤུ་བྱེད་མཁན་གྱི་མཉེན་ཆས་བེད་སྤྱད་ཀྱང་ཧ་གོ་མ་ཐུབ་མཁན་དྲན་གསོ་བྱེད་ཡག་ལ་སྟབས་བདེ་པོ་དང་ཚོད་དཔག་བྱེད་ཡག་ལ་དཀའ་ལས་ཁག་པོ་ཡོད་པའི་གསང་ཡིག་བཟོ་རྒྱུའི་ཐབས་ལམ་ཁ་ཤས་ཤིག་ཡོད། ཡིན་ནའང་། དམིགས་སུ་བཀར་ནས་བཟོས་པའི་[*KeePass*](/bo/glossary#KeePass)ཞེས་པའི་མཉེན་ཆས་འདི་བརྒྱུད་ཁྱེད་ཀྱི་གསང་ཡིག་ཞིག་བཟོས་ཏེ་ཐོ་འགོད་དང་བེད་སྤྱོད་བྱེད་རྒྱུའི་གདམ་ག་ཡོད། 

### གསང་ཡིག་བཙན་པོ་དྲན་གསོ་བྱེད་སྟངས། ###

གསང་ཡིག་འདེམས་དུས་ཁྱད་ཆོས་མི་འདྲ་བ་གདམ་རྒྱུ་ནི་གལ་ཆེན་པོ་ཡིན། དེ་ཚོ་ཐབས་ལམ་འདྲ་མིན་བརྒྱུད་བཀོལ་སྤྱོད་བྱེད་ཐུབ་ཀྱི་ཡོད། དཔེར་ན།

- ཡིག་ཆེན་འདྲ་མིན་བེད་སྤྱོད་བྱེད་པ། དཔེར་ན།  'My naME is Not MR. MarSter' 
- ཡི་གེ་དང་ཨང་ཀི་བརྗེ་པོ་རྒྱག་པ། དཔེར་ན།  'a11 w0Rk 4nD N0 p14Y' 
- མཚོན་རྟགས་ཁ་ཤས་མཉམ་དུ་བེད་སྤྱོད་བྱེད་པ། དཔེར་ན།  'c@t(heR1nthery3' 
- སྐད་ཡིག་སྣ་ཚོགས་བེད་སྤྱོད་གཏོང་བ།་དཔེར་ན།  'Let Them Eat 1e gateaU au ch()colaT' 

ཐབས་ལམ་དེ་ཚོས་ཁྱེད་ཀྱི་གསང་ཡིག་དེ་རྙོག་ཕྲ་ཚ་པོ་དང་ངག་ཐོག་འཛིན་རྒྱུ་ཡོད་པ་ཞིག་བཟོ་ཐུབ་ཀྱི་ཡོད་ཀྱང་། ཁྱེད་ལ་བཀོལ་སྤྱོད་བྱེད་སླ་བའི་གསང་ཡིག་བེད་སྤྱོད་བྱེད་རྒྱུའི་ཐོབ་ཐང་ཆ་ཚང་ཡོད། གསང་ཡིག་གི་ཐུན་མོང་ཚབ་ཁ་ཤས་ཤིག་ཡོད་པ་ནི་ཀླད་ཀོར་གྱི་ཚབ་ལ་ (o) དང་ (a) ཚབ་ལ་ (@) བེད་སྤྱོད་གཏོང་སྲོལ་གྱིས་གསང་ཡིག་བརྐུ་བཤུའི་ལམ་ལུགས་ཤིག་ཡོད་ཀྱང་། ད་དུང་དེ་ཚོ་བེད་སྤྱོད་གཏོང་རྒྱུ་ནི་གལ་ཆེན་པོ་ཞིག་ཆགས་ཡོད། གསང་ཡིག་དེ་ཧ་གོ་ཡག་ལ་ཁོང་ཚོས་དུས་ཚོད་མང་པོ་ཞེ་པོ་ཞིག་འགོར་ཐུབ་པ་བཟོ་ཐུབ་པ་ཙམ་མ་ཟད་བྱ་ཐབས་དེ་ཚོ་བེད་སྤྱོད་བྱེད་མ་ཐུབ་པའི་དུས་ལ་ཁོང་ཚོས་སྟབས་འཁེལ་ཚོད་དཔག་ཁག་སྔོན་འགོག་བྱེད་ཐུབ་ཀྱི་ཡོད། 

གསང་ཡིག་གིས་[*རྒྱུན་སྲོལ་མང་བའི་བསྡུས་ཚིག་*](/bo/glossary#Mnemonic_device)ཞེས་པ་ལས་ཕན་ཐོགས་མང་བ་བྱེད་ཐུབ་ཀྱི་ཡོད། འདིས་ཚིག་འགྲོས་རིང་པོ་དེ་ཚོ་འཕོ་ལེན་བྱས་ཏེ་རྙོག་འཛིང་ཅན་ཞིག་བཟོ་གི་ཡོད། 

- 'To be or not to be? That is the question' ཞེས་པ་ '2Bon2B?TitQ' ཆག་གི་རེད། 
- 'We hold these truths to be self-evident: that all men are created equal' ཞེས་པ་ 'WhtT2bs-e:taMac=' ཆག་གི་རེད། 
- 'Are you happy today?' ཞེས་པ་ 'rU:-)2d@y?' ཆག་གི་རེད། 

དཔེར་བརྗོད་འདི་ཚོ་ནི་མིང་ཚིག་དང་ཚིག་འགྲོས་ཁག་རྙོག་འཛིང་བཟོ་རྒྱུ་དང་དྲན་གསོ་བྱེད་ཡག་ལ་ཕན་ཐོགས་ཡོད་པའི་ཐབས་ལམ་ཤ་སྟག་ཡིན། 

གསང་ཡིག་དཀྱུས་མ་བཟོ་ཡག་ལ་འབད་བརྩོན་ཉུང་བ་དང་རྙོག་འཛིང་ཅན་ལ་མང་བ་བྱེད་དགོས། གསང་ཡིག་དེ་ཡིག་འབྲུ་ཁ་ཤས་ཤིག་སྣོན་ཏེ་རིང་དུ་གཏོང་བའམ་ཡང་ན་ཨང་གྲངས་དང་ཁྱད་ཆོས་ལྡན་པའི་ཚིག་འབྲུ་སྣོན་ནས་བཟོས་ན་མི་གཞན་གྱིས་བརྐུ་བཤུ་བྱེད་ཡག་ལ་དཀའ་ལས་ཁག་པོ་ཡོད། དེ་གསལ་པོ་ཤེས་ཡག་ལ་གཤམ་དུ་ཡོད་པའི་རེའུ་མིག་ཁག་ལ་བལྟས་ན་གློག་ཀླད་མཁས་པས་གཅིག་མཇུག་གཉིས་མཐུད་ངང་ཟླ་སྒྲིལ་འདྲ་མིན་བཏང་པའི་གསང་ཡིག་ཁག་བེད་སྤྱད་དེ་རྙོག་འཛིང་ཆེ་བའི་གསང་ཡིག་ཁག་ཇི་ལྟར་དུས་ཚོད་མང་པོ་ཞིག་འགོར་རྗེས་གཏོར་སྐྱོན་བྱེད་ཀྱི་ཡོད་པ་སྟོན་གྱི་ཡོད།

<table border="1">
<tbody>
<tr>
<th>གསང་ཡིག་གི་དཔེ་མཚོན། </th>
<th>མི་ཚང་མའི་གློག་ཀླད་གཏོར་སྐྱོན་གཏོང་ཡག་གི་དུས་ཚོད། </th>
<th>མྱུར་ཚད་མགྱོགས་པའི་གློག་ཀླད་ཁག་གཏོར་སྐྱོན་གཏོང་ཡག་གི་དུས་ཚོད། </th>
</tr>
<tr>
<td>bananas</td>
<td>ཉིན་མ་གཅིག་ལས་ཉུང་བ། </td>
<td>ཉིན་མ་གཅིག་ལས་ཉུང་བ། </td>
</tr>
<tr>
<td>bananalemonade</td>
<td>ཉིན་གཉིས། </td>
<td>ཉིན་མ་གཅིག་ལས་ཉུང་བ།</td>
</tr>
<tr>
<td>BananaLemonade</td>
<td>ཟླ་གསུམ་དང་ཉིན་བཅུ་བཞི། </td>
<td>ཉིན་མ་གཅིག་ལས་ཉུང་བ། </td>
</tr>
<tr>
<td>B4n4n4L3m0n4d3</td>
<td>དུས་རབས་གསུམ་དང་བཅུ་ཕྲག་བཞི </td>
<td>ཟླ་གཅིག་དང་ཉིན་ཉི་ཤུ་རྩ་དྲུག</td>
</tr>
<tr>
<td>We Have No Bananas</td>
<td>19151466 དུས་རབས་ཁག </td>
<td>3990 དུས་རབས་ཁག
</td>
</tr>
<tr>
<td>W3 H4v3 N0 B4n4n45</td>
<td>20210213722742 དུས་རབས་ཁག </td>
<td>4210461192 དུས་རབས་ཁག </td>
</tr>
</tbody>
</table>

ཡིན་དང་ཡིན། གོང་འཁོད་གསང་ཡིག་དེ་ཚོ་གཏོར་སྐྱོན་གཏོང་ཡག་ལ་འཐབ་འཛིང་གི་རང་བཞིན་དང་། གནོད་སྐྱོན་གཏོང་མཁན་ལ་མཐུན་རྐྱེན་ཇི་ལྟར་ཡོད་མེད་ལ་རག་ལུས་ཡོད་པས་ཚོད་མང་པོ་འགོར་གྱི་ཡོད། དེར་བརྟེན། གསང་ཡིག་གསར་པ་ཞིག་གཏོར་སྐྱོན་གཏོང་ཡག་ལ་དུས་དང་ནམ་པ་ཀུན་དུ་འཆར་གཞི་གསར་པ་ཞིག་བཀོད་སྒྲིག་བྱེད་དགོས། དེ་དང་ཕྱོགས་མཚུངས་གོང་འཁོད་རེའུ་མིག་དེས་གསང་ཡིག་ཞིག་གཏོར་སྐྱོན་གཏོང་ཡག་ལ་མིང་ཚིག་དང་ཚིག་འགྲོས་ལེགས་ཉེས་ཆེ་ཆུང་ཅི་རིགས་བེད་སྤྱོད་བཏང་དེ་མེད་པ་བཟོ་ཐབས་བྱས་ཀྱང་དཀའ་ལས་ཁག་པོ་ཞིག་ཡིན་པ་གསལ་སྟོན་བྱས་ཡོད། 

གོང་འཁོད་རེའུ་མིག་དེ་ནི་[Passfault](https://passfault.appspot.com/password_strength.html)ཞེས་པའི་རྩིས་གཞིར་གཞི་རྕར་བཞག་ནས་བྲིས་ཡོད། (Passfault) ཞེས་པ་འདི་ནི་དྲ་རྒྱའི་ཨང་ཀི་ཡིན་པ་གང་ཞིག་ཁྱེད་ལ་ཁྱེད་ཀྱི་གསང་ཡིག་དེ་ནུས་སྟོབས་ལྡན་པ་ཡིན་མིན་ཚོད་ལྟ་བྱེད་བཅུག་མཁན་ཞིག་ཀྱང་ཡིན། ཡིན་ནའང་མཐུན་རྐྱེན་དེ་ཚོ་ནི་དེ་དང་འབྲེལ་བ་ཡོད་པའི་གསང་ཡིག་འདྲ་མིན་ཁག་མིག་སྟོན་གསལ་བཤད་བྱེད་པ་ཙམ་མ་གཏོགས་ལས་ཀ་གཞན་གང་ཡང་བྱེད་ཐུབ་ཀྱི་མེད་པས་དྲ་རྒྱ་འདིའི་སྟེང་ཁྱེད་ཀྱི་གསང་ཡིག་དངོས་གནས་དེ་བེད་སྤྱོད་གཏོང་རྒྱུ་མེད། 



### གསང་ཡིག་བརྟན་པོ་ཐོ་འགོད་བྱེད་སྟངས།   ###

ཁྱེད་ལ་གསར་བསྐྲུན་གྱི་ནུས་པ་ཉུང་ཉུང་ཞིག་ཡོད་ན་གསང་ཡིག་དེ་ལས་སླ་པའི་ངང་དྲན་གསོ་བྱེད་ཐུབ་ཀྱི་རེད། དུས་དུས་སུ་གསང་ཡིག་མགྱོགས་པོ་བརྗེ་པོ་རྒྱག་དགོས་ཐུག་པ་དེས་ག་རེ་སྟོན་གྱི་ཡོད་དམ་ཞེ་ན་ཁྱེད་ལ་གསར་བསྐྲུན་གྱིས་ནུས་པ་དེ་ཙམ་མེད་པ་སྟོན་གྱི་ཡོད། དེར་བརྟེན། ཁྱེད་ཀྱི་དྲ་རྒྱའི་ཁ་བྱང་ཁག་དྲན་པ་གསོ་རྒྱུའི་ཚབ་ཏུ་ཡང་སེ་བརྗེ་པོའམ་འཕོ་ལེན་བྱེད་ཐུབ་ན་ཕན་ཐོགས་ཆེ་བ་ཡོད། ཡིན་ནའང་། དེ་ལས་ཀྱང་གལ་འགངས་ཆེ་བ་ཞིག་ལ་གསང་ཡིག་དེ་སྟབས་བདེའི་བརྡ་ཚིག་འཕོ་ལེན་
ཐོག་ཐོ་འགོད་བྱེད་ཐུབ་ན་ལས་སླ་བ་དང་བཀོལ་སྤྱོད་བདེ་བ་ཡོད་པས་གཤམ་དུ་གཟིགས་པར་ཞུ། [*secure password database*](/bo/glossary#Secure_password_database),  [*KeePass*](/bo/glossary#KeePass)

<div class="getstarted" markdown="1">
***Hands-on: Get started with the*** [***KeePass - Secure Password Storage Guide***](/en/keepass_main)
</div>

གལ་སྲིད་ཁྱེད་ཀྱི་ཐབས་ལམ་འདི་[*KeePass*](/bo/glossary#KeePass)ཡང་ན་བྱ་ཐབས་གཞན་བེད་སྤྱོད་བྱས་ནས་གསང་ཡིག་བཙན་པོ་ཞིག་བཟོས་པའི་དབང་དུ་བཏང་ན་ཁྱེད་ཀྱི་དེ་ཡ་མེད་དུ་མ་བཏང་བར་སྐབས་སྐབས་སུ་དྲན་གསོ་བྱེད་རྒྱུ་ནི་དེ་བས་གལ་ཆེན་པོ་ཡིན། ཁྱེད་ཀྱི་ཁ་བྱང་ཞིག་ནང་གསང་ཡིག་བཅུག་དགོས་ན། ངེས་པར་ཁྱེད་ཀྱི་གསང་ཡིག་ངོ་མ་དེ་བཅུག་ཏེ་བེད་སྤྱོད་གཏོང་ཐུབ་ན་གོང་དུ་འགྲེལ་བཤད་བརྒྱབ་པའི་གནད་དོན་ཁག་ལ་སྟབས་བདེ་པོའི་ངང་གཟིགས་ཐུབ་པ་མ་ཟད་བཀོལ་སྤྱོད་ཀྱང་བྱེད་ཐུབ་ཀྱི་ཡོད། [*KeePass*](/bo/glossary#KeePass)ཞེས་པ་འདི་ནི་སྟབས་བདེ་པོའི་ངང་ང་ཚོས་བེད་སྤྱོད་གཏོང་ཐུབ་ཀྱི་ཡོད། དེས་ག་རེ་གསལ་བཤད་བྱེད་ཐུབ་ཀྱི་ཡོད་དམ་ཞེ་ན་ཁྱེད་རང་གློག་ཀླད་དང་ཁ་བྲལ་དགོས་བྱུང་ན་མཐེབ་སྨྱུག་ནང་ཡིག་ཆ་ཁག་བླུག་ཏེ་ཕྱིན་ན་གསང་ཡིག་ཅིག་ཀྱང་མི་དགོས་པར། ཁྱེད་ཀྱི་ཡིག་ཆ་ཁག་བལྟ་ཀློག་བྱེད་ཐུབ་ཀྱི་ཡོད་པ་གསལ་སྟོན་བྱས་ཡོད། 

འདི་ནི་ཨེ་མལ་ཁ་བྱང་མང་པོ་ཡོད་པའི་མི་ཚོར་གདམ་ག་ཡག་ཤོས་ཤིག་ཡིན་ཀྱང་ཞན་ཆ་ཡང་མང་པོ་ཡོད། ༡༽ གལ་སྲིད་ཁྱེད་ཀྱི་གསང་ཡིག་དེ་སྟབས་འཁེལ་ནས་འབྲི་སུབ་ཤོར་བའམ་ཡང་ན་བརླག་དོར་བྱུང་བ་ཡིན་ན། ཁྱེད་ལ་ཨེ་མལ་ཁ་བྱང་ཁག་ཁ་ཕྱེ་ཡག་གི་ཐོབ་ཐང་མེད། དེར་བརྟེན། [*KeePass*](/bo/glossary#KeePass)ཞེས་པའི་ལས་གཞི་འདི་བརྒྱུད་གསོག་འཇོག་བྱེད་རྒྱུ་ནི་ཧ་ཅང་གི་གལ་ཆེན་པོ་ཡིན། དེའི་སྐོར་མང་བ་སློབ་ཚན་ལྔ་པའི་ནང་ཚན་’[***གང་འདྲ་སེ་བྱས་ཏེ་གནས་ཚུལ་བོར་བརླག་ཤོར་བ་ཁག་བསྐྱར་ལེན་བྱེད་ཐུབ་བམ***](/bo/chapter-5) ' ཞེས་པ་དེར་ཐབས་ལམ་འདྲ་མིན་བེད་སྤྱད་དེ་འགྲེལ་བཤད་བརྒྱབ་ཡོད་པས་དེ་དོན་དགོངས་འཇགས་ཞུ། སྟབས་ལེགས་པ་ཞིག་ལ་གལ་སྲིད་ཁྱེད་ཀྱི་བརྡ་ཚིག་དེ་འཕོ་ལེན་བྱེད་ཐུབ་ཀྱི་ཡོད་ན་མཐེབ་སྨྱུག་གམ་ཡང་ན་གསོག་འཇོག་བྱེད་སའི་ཡོ་ཆས་དེ་བརླག་པ་ཡིན་ན་ཡང་སེམས་ཁྲལ་བྱེད་དགོས་དོན་མེད། 

༢༽ ཞན་ཆ་གཉིས་པ་འདི་ཞན་ཆ་དང་པོ་ལས་གལ་ཆེ་བ་ཡོད། གལ་སྲིད་ཁྱེད་ཀྱིས་ཁྱེད་རང་གི་[*KeePass*](/bo/glossary#KeePass)གསང་ཡིག་ངོ་མ་དེ་དྲན་པ་བརྗེད་པ་ཡིན་ན། ཁྱེད་ཀྱི་ཡིག་ཆ་ཁག་བསྐྱར་ལེན་ཐུབ་རྒྱུ་ནི་ཉིན་མོའི་སྐར་མ་ལྟ་བུ་ཡིན། དེར་བརྟེན་ཁྱེད་ཀྱིས་དྲན་གསོ་བྱེད་སླ་ལ་བཙན་པོ་ཡོད་པའི་གསང་ཡིག་ཞིག་འདེམས་སྒྲུག་བྱས་ཏེ་བེད་སྤྱོད་གཏོང་དགོས། 

སྐབས་རེ་གནས་སྟངས་དབང་གིས་ཐབས་ལམ་འདིའི་ནུས་པ་ཞན་ཆར་གྱུར་ཡང་སྲིད། གལ་སྲིད་མི་ཞིག་གིས་ཨུ་ཚུགས་མཐའ་སྐྱེལ་བྱས་ཏེ་ཁྱེད་རང་གི་ (Keepass) གསང་ཡིག་ངོ་མ་དེ་ཕྱིར་འཐེན་བྱེད་དུ་བཅུག་ན་ཁོ་རང་ལ་ (Keepass) ནང་ཉར་ཚགས་བྱས་པའི་གསང་ཡིག་ཁག་བཀོལ་སྤྱོད་བྱེད་ཡག་རག་གི་རེད། གནས་སྟངས་དེ་ལྟ་བུ་ཞིག་ཁྱེད་ལ་དཀའ་ངལ་འཕྲད་ཀྱི་ཡོད་ན་ (Keepass) དེ་བཞིན་ཛ་དྲག་ཏུ་བརྩིས་ཏེ་དེ་ལས་སྲུང་སྐྱོབ་བྱེད་རྒྱུ་ནི་གལ་ཆེན་པོ་ཡིན། དེ་ཇི་ལྟར་བྱེད་མིན་ནི་སློབ་ཚན་བཞི་པའི་ནང་ཚན་[***ཁྱེད་རང་གི་གློག་ཀླད་ནང་ཡོད་པའི་གལ་ཆེའི་ཡིག་ཆ་ཁག་ཇི་ལྟར་སྲུང་སྐྱོབ་བྱེད་དགོས་སམ་***](/bo/chapter-4)ཞེས་པར་གཟིགས་ན་ཁྱེད་ཀྱིས་མཁྱེན་ཐུབ། ཡང་ན་ཁྱེད་རང་གི་སྔོན་འགོག་ཆེད་གསང་ཡིག་གསར་པ་བླུག་ཡོད་པའི་ (Keepass) ཞིག་ལོགས་སུ་བཟོས་ཏེ་གནད་འགག་ཆེ་བའི་ཡིག་ཆ་ཁག་སྲུང་སྐྱོབ་བྱས་ཀྱང་འགྲིག་གི་རེད། 


<div class="background" markdown="1">
མན་སོར། (Mansour) ཏོག་ཙམ་སྒུག་ཨཱ། གལ་སྲིད་ (Keepass) ནང་གསང་ཡིག་ཅིག་ཁོ་ན་བེད་སྤྱོད་བྱས་ནས་གསང་ཡིག་གཞན་དག་སྲུང་སྐྱོབ་བྱས་པ་དང་། ཡང་ན་ཁྱེད་ཀྱི་ཨེ་མལ་ཁ་བྱང་ཁག་ལ་གསང་ཡིག་དེ་ག་རང་བེད་སྤྱོད་བྱས་ཏེ་འགྲོ་བསྡད་པ་གཉིས་བསྡུར་ན་གང་བཙན་པ་ཡོད་དམ། ངས་བཤད་ཡག་ལ་གལ་སྲིད་མི་སྡུག་ཅག་ཅིག་གིས་གསང་ཡིག་ངོ་མ་དེ་ཤེས་པ་ཡིན་ན་ཁོས་ངའི་གནས་ཚུལ་ཁག་བལྟ་ཀློག་བྱེད་ཀྱི་མ་རེད་དམ།

མག་ཌ། (Magda) ཁྱེད་ཀྱི་བསམ་ཚུལ་དེ་ཡག་པོ་དང་དྲང་པོ་ཞིག་རེད། སོ་སོའི་གསང་ཡིག་ངོ་མ་དེ་སྲུང་སྐྱོབ་བྱེད་རྒྱུ་ནི་གལ་ཆེན་པོ་ཡིན། ཡིན་ནའང་། དེ་ལ་ཁྱད་པར་གཙོ་བོ་ཁ་ཤས་ཤིག་ཡོད། དང་པོ་མི་སྡུག་ཅག་འདི་ལ་ཁྱེད་ཀྱི་གསང་ཡིག་དགོས་པ་མ་ཟད་ (Keepass) ཡི་ཡིག་སྣོད་ལས་འཆར་རེའུ་མིག་ཀྱང་དགོས་ཀྱི་ཡོད། གལ་སྲིད་ཁྱེད་ཀྱི་ཨེ་མལ་ཁ་བྱང་ཁག་ལ་གསང་ཡིག་ཅིག་བཟོས་ཏེ་བེད་སྤྱོད་བྱེད་ཀྱི་ཡོད་ན་མི་དེར་ཁྱེད་རང་གི་གསང་ཡིག་དེ་ག་རང་མ་གཏོགས་དགོས་ཀྱི་མེད། མདོར་ན། ང་ཚོས་ཤེས་གསལ་ལ་ (Keepass) ཞེས་པ་འདི་ནི་ཧ་ཅང་གི་བཙན་པོ་ཞིག་ཡིན། རེད་པཱ། རེད། འདི་དྲ་རྒྱ་གཞན་པ་དང་བསྡུར་ན་བཙན་པ་ཡོད། དེ་ཚོའི་ནང་ནས་ཁ་ཤས་དྲ་རྒྱ་གཞན་པ་ལས་བཙན་པ་མེད། དེར་བརྟེན། ཁྱེད་རང་མི་གཞན་དག་ཞིག་གིས་དྲ་རྒྱ་སྐྱོ་བ་ཁག་གཏོར་སྐྱོན་བྱས་ནས་བེད་སྤྱོད་ཇི་ལྟར་བྱེད་ཀྱི་ཡོད་མེད་བལྟས་བསྡད་པ་ལས། ཁོས་ཁ་བྱང་བཙན་པོ་ཞིག་བཟོས་ཏེ་བེད་སྤྱོད་གང་འདྲ་བྱེད་ཀྱི་ཡོད་མེད་སྐོར་ལ་གོ་རྟོགས་བྱེད་ཐུབ་ན་དགེ་མཚན་ཆེ་བ་ཡོད། དེ་མ་ཟད་འདིར་གནད་དོན་གཞན་པ་ཞིག་ཀྱང་ཡོད། གལ་སྲིད་ཁྱེད་ཀྱིས་གལ་ཆེ་དོན་ཆེར་བརྩིས་ཏེ་བསམ་བློ་ཡག་པོ་ཞིག་གཏོང་ཐུབ་ན། ཁྱེད་ཀྱི (Keepass) བརྒྱུད་གསང་ཡིག་ངོ་མ་དེ་ལས་སླ་པའི་ངང་བསྒྱུར་བཅོས་གཏོང་ཐུབ་ཀྱི་ཡོད། ང་རླུང་རྟ་ཡར་འགྲོ་ཞིག་ཡིན་ངེས། གང་ཡིན་ཞེ་ན་ངས་དེ་རིང་ཉིན་མ་གང་ཚང་ངའི་གསང་ཡིག་དེ་ཁ་སྣོན་བྱས་ནས་བསྡད་པ་ཡིན།
</div>




---

lang: bo
community: guide
type: tactics
legacy: True
child: True
weight: 4
depth: 3
title: Advanced Email Security

---

གཤམ་དུ་འགྲེལ་བརྗོད་བྱས་ཡོད་པའི་བྱ་ཐབས་དང་གོ་དོན་ཁག་ནི་གློག་ཀླད་བེད་སྤྱོད་གཏོང་ཐུབ་མཁན་ཉམས་མྱོང་ཅན་ཚོའི་ཆེད་ངོ་སྤྲོད་བྱས་པ་ཞིག་ཡིན། 

### ཨེ་མལ་ནང་མང་ཚོགས་ཀྱི་བརྡ་ཚིག་ལྡེ་མིག་བེད་སྤྱོད་བྱེད་སྟངས། ###

ཉེན་སྲུང་མེད་པའི་ཨེ་མལ་ཁ་བྱང་ལ་ཡང་རང་སྲུང་ཤུགས་ཆེ་དགོས་ཡག་ནི་ཧ་ཅང་གལ་ཆེན་པོ་ཆགས་ཡོད། དེ་བཀོལ་སྤྱོད་བྱེད་ཡག་ལ་ཁྱེད་རང་གིས་མང་ཚོགས་ཀྱི་བརྡ་ཚིག་ལྡེ་མིག་དེ་ཧ་གོ་ཐུབ་པ་བྱེད་དགོས།  བྱ་ཐབས་འདིས་ཁྱེད་ཀྱིས་རེ་སྒུག་བྱེད་མཁན་གྱི་མི་དེ་མ་གཏོགས་འཕྲིན་ཐུང་ལ་བརྡ་ཚིག་བརྒྱབ་ཏེ་མི་གཞན་ཀློག་མ་ཐུབ་པ་བཟོ་གི་ཡོད། མང་ཚོགས་ཀྱི་བརྡ་ཚིག་ལྡེ་མིག་གི་[**ཐབས་བྱུས་**](/bo/glossary#Encryption)བཟང་པོའི་རྣམ་པ་ནི་ཁྱེད་རང་གི་འབྲེལ་ཡོད་མི་སྣར་ཁྱེད་ཀྱི་གསང་གནས་དེ་ཚོ་བཤད་རྒྱུ་མེད། དེ་ཡང་མ་འོངས་པར་ཁྱེད་རང་གི་འཕྲིན་ཐུང་ལ་བརྡ་ཚིག་ག་རེ་རྒྱག་གི་ཡིན་མེད་སོགས་ཀྱི་བསམ་ཚུལ་བརྗེ་ལེན་ནམ་ཡང་བྱེད་རྒྱུ་མེད།

<div class="background" markdown="1">
ཕེབ་ལོ། ཡིན་ནའང་། དེ་ཚོས་ལས་ཀ་གང་འདྲ་སེ་བྱེད་ཀྱི་རེད་དམ། 

ཁལོ་ཀྲི་ཡ། རྩིས་ཁོ་ན་བརྒྱབ་པ་ལས་བྱུང་བ་ཞིག་ཡིན། ཁྱེད་རང་གིས་འབྲེལ་གཏུགས་བྱེད་སའི་བུ་མོ་དེར་བརྡ་ཚིག་བརྒྱབ་ཏེ་མང་ཚོགས་ཀྱི་ལྡེ་མིག་བརྒྱུད་ཨེ་མལ་གཏོང་གི་ཡོད་དུས་མོས་རང་དབང་ངང་དེ་ཚོ་བགོ་འགྲེམས་བྱེད་ཐུབ་ཀྱི་ཡོད། དེའི་ཚབ་ཏུ་འབྲེལ་གཏུགས་བྱེད་སའི་མི་དེ་ཚོས་ཁྱེད་རང་གི་རྒྱུན་སྤྱོད་གསང་ཡིག་བེད་སྤྱད་དེ་མོས་བྲིས་པའི་ཡི་གེ་དེ་ཚོར་བརྡ་ཚིག་བཀོལ་སྤྱོད་བྱེད་ཀྱི་རེད། མཐའ་མ་འདིར་ཁྱེད་རང་གི་རྒྱུན་སྤྱོད་གསང་ཡིག་དེ་སེམས་ཁྲལ་རྩ་ནས་མེད་པའི་ཐོག་མི་ཚོར་སྤྲོད་དགོས་པ་ཆགས་ཀྱི་རེད། 
</div>

བྱ་ཐབས་འདི་ཁྱེད་རང་གིས་ཨེ་མལ་ཁ་བྱང་གང་འདྲ་ཞིག་ཐོག་བཀོལ་སྤྱོད་བྱེད་ཆོག་ཀྱང་དེར་ཉེན་སྲུང་མེད། གང་ཡིན་ཞེ་ན། ཁོང་ཚོ་གློག་ཀླད་དང་ཁ་མ་བྲལ་གོང་འཕྲིན་ཐུང་རེ་རེར་བརྡ་ཚིག་བརྒྱབ་ཀྱི་ཡོད། 

བརྡ་ཚིག་[**འཕོ་འགྱུར་**](/bo/glossary#Encryption)བྱེད་སྟངས་དེ་བཀོལ་སྤྱོད་བྱས་པ་ཡིན་ན་ཁྱེད་རང་ལ་དོ་སྣང་སླེབས་ཀྱི་ཡོད་པ་དེ་ཤེས་དགོས། ཁྱེད་རང་གི་དྲ་རྒྱ་དང་ཨེ་མལ་བཀོལ་སྤྱོད་བྱེད་སྐབས་བརྡ་ཚིག་[**འཕོ་འགྱུར་**](/bo/glossary#Encryption)བྱས་ཏེ་བེད་སྤྱོད་བཏང་བ་དེ་གོང་དུ་འགྲེལ་བརྗོད་བྱས་ཟིན་པའི་མང་ཚོགས་ཀྱི་བཀོལ་སྤྱོད་བྱེད་སའི་བརྡ་ཚིག་[**འཕོ་འགྱུར་**](/bo/glossary#Encryption)བྱེད་སྟངས་ལས་ཉེན་ཁ་ཆུང་བ་ཡོད། གནས་སྟངས་ཁ་ཤས་ཤིག་ལ་གལ་སྲིད་བརྡ་ཚིག་བརྒྱབ་ཡོད་པའི་ཨེ་མལ་འཕྲིན་ཐུང་ཁག་མིས་འགོག་རྐྱེན་བཟོས་པའམ་ཡང་ན་མང་ཚོགས་ནང་བཀྲམ་པ་ཡིན་ན། འཕྲིན་ཐུང་དེའི་ནང་དོན་ག་རེ་ཡིན་མིན་ལ་མ་ལྟོས་པར་ཡི་གེ་གཏོང་མཁན་དེར་ནག་ཉེས་འཛུགས་ཆོག་གི་ཡོད། ཁྱེད་ཀྱི་མཚམས་རེ་འཕྲིན་ཐུང་གི་རང་སྲུང་དང་མངོན་མི་ཐུབ་པའི་ཐབས་ལམ་གཉིས་ཀྱི་ནང་ནས་གཅིག་འདེམས་དགོས། 

### སོ་སོའི་འཕྲིན་ཐུང་ཁག་ཁུངས་དག་བཟོ་སྟངས་དང་བརྡ་ཚིག་བཀོལ་སྤྱོད་བྱེད་སྟངས། ###

ཀུན་སྤྱོད་བརྡ་ཚིག་བཀོལ་སྤྱོད་བྱེད་སྟངས་ལྡེ་མིག་འདི། དང་ཐོག་རྙོག་ཁྲ་ཅན་ཞིག་ཡིན་ཀྱང་ཁྱེད་ཀྱིས་རྨང་གཞི་དེ་ཧ་གོ་ན་སྟབས་བདེ་པོའི་ངང་བེད་སྤྱོད་བྱེད་ཆོག་གི་ཡོད། གློག་ཀླད་བེད་སྤྱོད་བྱེད་མཁན་ཚོར་མཁོ་བའི་སྟབས་བདེའི་ **gpg4usb** མཉེན་ཆས་འདིས་ཁྱེད་རང་དྲ་ཐོག་ཏུ་མ་ཞུགས་ཀྱང་ཁྱེད་ཀྱི་ཨེ་མལ་དང་ཡིག་སྣོད་ཁག་ལ་བརྡ་ཚིག་རྒྱག་ཐུབ་ཀྱི་ཡོད། 

<div class="getstarted" markdown="1">
**Hands-on: Get started with the** [***Portable gpg4usb - email text and files encryption program guide***](/en/gpg4usb_portable)
</div>

**Mozilla** [**Thunderbird**](/bo/glossary#Thunderbird) ཀྱི་ཨེ་མལ་ནི་[**Enigmail**](/bo/glossary#Enigmail)ཞེས་པའི་མཉེན་ཆས་འདི་རྒྱ་སྐྱེད་བྱས་ཏེ་བཀོལ་སྤྱོད་བྱེད་ཐུབ་པ་མ་ཟད་ཨེ་མལ་གྱི་འཕྲིན་ཐུང་ཁག་ལ་ལས་སླ་པོའི་ཐོག་ནས་བརྡ་ཚིག་བཟོ་བ་དང་དེ་གྲོལ་ཐུབ་ཀྱི་ཡོད་པས་གཤམ་གྱི་ལམ་སྟོན་ཁག་ལ་གཟིགས་ན་མཁྱེན་ཐུབ།

<div class="getstarted" markdown="1">
**Hands-on: Get started with the** [***Thunderbird with Enigmail and GPG - Secure Email Client Guide***](/en/thunderbird_main)
</div>

[**VaultletSuite 2 Go**](/bo/glossary#VaultletSuite)ནི་རིན་མེད་བརྡ་ཚིག་ཡོད་པའི་ཨེ་མལ་གཏོང་བྱེད་ཀྱི་མཉེན་ཆས་ཤིག་ཡིན་དུས་ **Thunderbird** ལས་བེད་སྤྱོད་བདེ་བ་ཡོད། ཁྱེད་ཀྱིས་བེད་སྤྱོད་གཏང་ན་གཏོང་རིན་ཆོག་པ་ཞིག་ཀྱང་ཡིན་པས་གཤམ་གྱི་སྤྱོད་དེབ་ལ་གཟིགས་ན་མཁྱེན་ཐུབ།

<div class="getstarted" markdown="1">
**Hands-on: Get started with the** [***VaultletSuite 2Go - Secure Email Client Guide***](/en/vaultletsuite_main)
</div>

ཨེ་མལ་ཚད་འཕེར་ཡོང་ཡག་ནི་ཉེན་སྲུང་གི་གནད་དོན་གལ་ཆེ་ཞིག་ཡིན། གང་ཡིན་ཞེ་ན། ཨེ་མལ་བཀོལ་སྤྱོད་བྱེད་ཡག་ཡོད་པའི་མི་ཚོས ཁྱེད་རང་ཡིན་དོག་དོག་བྱས་ཏེ་ཁ་བྱང་རྫུས་མ་བེད་སྤྱད་ནས་མི་གཞན་ལ་འཕྲིན་ཐུང་བསྐུར་ཏེ་མགོ་སྐོར་གཏོང་གི་ཡོད། འཕྲིན་ཐུང་འབྱོར་ས་དེའི་ཐོག་ནས་བསམ་བློ་བཏང་བ་ཡིན་ན། དེ་ནི་མངོན་གསལ་དོད་པོས་ཉེན་ཁ་འཕྲད་སྲིད་པའི་བྱ་ཐབས་ཤིག་ཡིན། དཔེར་ན། ཁྱེད་རང་གིས་ཡིད་ཆེས་ཡོད་པའི་འབྲེལ་གཏུགས་བྱེད་སའི་ཨེ་མལ་ཁ་བྱང་ཞིག་ནས་ཁྱེད་ལ་ཉེན་ཚབས་ཆེ་བའི་འཕྲིན་ཐུང་ཞིག་འབྱོར་བ་ཡིན་ན། དེ་ནི་མི་གཞན་ཞིག་གིས་ཁྱེད་རང་གི་བྱ་སྤྱོད་གཏོར་འཕམ་དང་ཚོགས་པའི་གནད་འགག་ཆེ་བའི་གནས་ཚུལ་ཁག་ཤེས་རྟོགས་བྱེད་ཆེད་བཏང་བ་ཡིན་པ་ཁྱེད་ཀྱིས་ཤེས་ཐུབ་པ་བྱེད་དགོས། ང་ཚོས་ཨེ་མལ་བརྒྱུད་ཡི་གེ་གཏོང་མཁན་དེ་ཚོ་མཐོང་ཐོས་བྱེད་ཐུབ་ཀྱི་མེད་དུས་ཁ་བྱང་ནས་ངོ་རྟགས་ཆོད་དགོས་པར་བརྟེན་ཁོང་ཚོས་ང་ཚོར་ཨེ་མལ་ཁ་བྱང་རྫུས་མ་བཀོལ་སྤྱོད་བྱས་ཏེ་མགོ་སྐོར་གཏོང་གི་ཡོད། 

ཀུན་སྤྱོད་བརྡ་ཚིག་ལྡེ་མིག་ནང་གློག་ཆས་ཀྱི་རྟགས་[**Digital signatures**](/bo/glossary#Digital_signature)དེ་ཡོད་དུས་འཕྲིན་ཐུང་གཏོང་མཁན་སུ་ཡིན་མིན་ལམ་སེང་ངོ་རྟགས་ཆོད་ཐུབ་པའི་ཉེན་སྲུང་བཀོལ་སྤྱོད་མ་ལག་ཡོད། དེའི་སྐོར་ལ་ཞིབ་ཕྲ་བཀོལ་སྤྱོད་བདེ་བའི་[***portable gpg4usb***](/en/gpg4usb_portable) ལམ་སྟོན་ཤེས་བྱ་དང་ཡང་ན་ཇི་ལྟར་[***ཇི་ལྟར་ (Enigmail) དང་མཉམ་དུ་ (Thunderbird)***](/en/thuderbird_encryption)བཀོལ་སྤྱོད་བྱེད་དགོས་སམ་ཞེས་པའི་དེར་གཟིགས་ན་མཁྱེན་ཐུབ། 

<div class="background" markdown="1">
ཕེབ་ལོ། ངས་མ་བཏང་བའི་ཨེ་མལ་ཞིག་གྲོགས་པོ་ཞིག་ལ་འབྱོར་ཡོད། མཐའ་མ་འདིར་ང་ཚོས་དེ་དགོས་མེད་ཀྱི་ཨེ་མལ་ཞིག་ཡིན་པ་ཐག་གཅོད་བྱས་ཡིན། ཡིན་ནའང་། ད་ལྟ་ངས་བསམ་བློ་གཏོང་དུས་དུས་ཚོད་སྡུག་ཅག་ཅིག་ལ་མི་སྡུག་ཅག་ཅིག་གི་ལག་པར་ཨེ་མལ་རྫུས་མ་དེ་རག་པ་ཡིན་ན་སྐྱོན་ཆག་ཆེན་པོ་ཞིག་ཤོར་གྱི་རེད་བསམ་གྱི་འདུག ངས་གོ་ཡག་ལ་གློག་ཆས་ཀྱི་རྟགས་དེ་ཁྱེད་ཀྱིས་བེད་སྤྱོད་བྱས་པ་ཡིན་ན་སྔོན་འགོག་བྱེད་ཐུབ་ཀྱི་ཡོད་པ་ཤེས་བྱུང་། ཡིན་ནའང་། ངས་དེ་ག་རེ་ཡིན་མིན་ཤེས་ཀྱི་མེད། 

ཁལོ་ཀྲི་ཡ། གློག་ཆས་ཀྱི་རྟགས་ཟེར་བ་འདི་ནི་ཁྱེད་རང་གི་ཡིག་སྐོགས་ནང་ཡི་གེ་བླུག་ཏེ་ཁ་ཤོག་ཏུ་ལ་ཆས་ཐེལ་ཙེ་བརྒྱབ་ནས་ཡི་གེ་བཏང་བ་དང་གཅིག་མཚུངས་ཡིན། འདིས་འཕྲིན་ཐུང་གཏོང་མཁན་ངོ་མ་དེ་ཁྱེད་རང་ཡིན་པ་མ་ཟད་འགྲོ་ལམ་དུ་དེར་ཐེ་གཏོགས་བྱེད་མཁན་མ་བྱུང་བ་གསལ་སྟོན་བྱེད་ཀྱི་ཡོད། 
</div>


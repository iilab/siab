

---

lang: bo
community: guide
type: tactics
legacy: True
child: False
weight: 004
title: 4. How to protect the sensitive files on your computer

---

ཁྱེད་ཀྱི་གློག་ཀླད་དང་ཡིག་ཆ་གསོག་འཇོག་བྱེད་སའི་སྟབས་བདེའི་ཡོ་ཆས་ནང་ཡོད་པའི་གལ་ཆེའི་གནད་དོན་ཁག་གཟབ་གཟབ་ངང་མིས་མ་ཤེས་པའི་ཐོག་སྦས་སྲུང་བྱེད་རྒྱུ་ནི་གལ་ཆེན་པོ་ཡིན། གལ་སྲིད་ཧམ་བཟུང་བྱེད་མཁན་གྱི་མིས་ཁྱེད་ཀྱི་གནས་ཚུལ་ཁག་དྲ་ཐོག་བརྒྱུད་ཀློག་པའམ་བཟོ་བཅོས་རྒྱག་པ། ཡང་ན་གློག་ཀླད་ཀྱི་མཁྲེགས་ཆས་ལ་ལག་པ་འཆང་ནས་དོ་དམ་བྱེད་ཀྱི་ཡོད་པ་སོགས་ཀྱི་གནས་ཚུལ་ཡོང་གི་ཡོད་ན་ངེས་པར་གཟབ་གཟབ་བྱེད་དགོས། ཁྱེད་ཀྱིས་དཀའ་ངལ་དེ་གཉིས་ལ་གདོང་ལེན་བྱེད་དགོས་བསམ་ན་གློག་ཀླད་ཀྱི་མཁྲེགས་ཆས་དང་དྲ་རྒྱའི་ཉེན་སྲུང་ལ་དོ་སྣང་དང་ཡར་རྒྱས་མང་ཙམ་གཏོང་དགོས། དེ་ཡང་སློབ་ཚན་དང་པོའི་ནང་འགྲེལ་བཤད་ཞུས་པའི་ནང་དོན་ཏེ་[***ཁྱེད་རང་གིས་གང་འདྲ་སེ་གློག་ཀླད་དེ་བཞིན་མཉེན་ཆས་རྫུས་མ་དང་གློག་ཀླད་མཁས་པའི་གཡོ་རྒྱུ་ལས་སྐྱོབ་ཐུབ་བམ།***](/bo/chapter-1)ཞེས་པ་དང་སློབ་ཚན་གཉིས་པའི་ནང་ཡོད་པའི་[***ཁྱེད་རང་གི་ཡིག་ཆ་ཕྱིའི་གནོད་འཚེ་ལས་ཇི་ལྟར་སྲུང་སྐྱོབ་བྱེད་དགོས་སམ།***](/bo/chapter-2)ཞེས་པ་གཉིས་གཟིགས་ན་མཁྱེན་ཐུབ། དུས་རྒྱུན་ནས་ཁྱེད་རང་གིས་གློག་ཀླད་དང་གློག་ཀླད་ནང་ཡོད་པའི་གལ་ཆེའི་ཡིག་ཆ་ཁག་ཉེན་སྲུང་བྱེད་མཁན་བང་རིམ་བཞིན་སྒྲིག་ཡོད་ན་ཕན་ཐོགས་ཆེ་བ་ཡོད། གལ་ཏེ་ཁྱེད་ཀྱི་བྱ་ཐབས་དེ་ཚོ་ལག་ལེན་བསྟར་ཐུབ་ན་གློག་ཀླད་ཉེན་སྲུང་བྱེད་མཁན་ཁ་ཤས་བེད་མེད་དུ་གྱུར་ཀྱང་རྩ་འཛིན་ཡིག་ཆ་ཁག་གནོད་སྐྱོན་གཅིག་ཀྱང་མེད་པའི་ཐོག་བརྟན་པོར་གནས་ཐུབ་ཀྱི་རེད། 

ཁྱེད་རང་གི་ཡིག་ཆ་ཉེན་སྲུང་བྱེད་ཡག་ལ་གདོང་ལེན་བྱེད་དགོས་པའི་ཐབས་ལམ་གཉིས་ཡོད། ཁྱེད་རང་གིས་ཡིག་སྣོད་ཀྱི་བརྡ་ཚིག་འཕོ་འགྱུར་བྱས་ཏེ་ཁྱེད་རང་མ་གཏོགས་མི་གཞན་པས་ཀློག་མ་ཐུབ་པ་ཞིག་བཟོ་དགོས། ཧམ་བཟུང་བྱེད་མཁན་ཚོས་ཁྱེད་ཀྱི་རྩ་འཛིན་ཡིག་ཆ་ཁག་མ་རྙེད་པའི་ཆེད་ཁྱེད་ཀྱིས་དེ་ཚོ་སྦེད་སྐུང་བྱེད་དགོས། ཐབས་ལམ་དེ་གཉིས་བཀོལ་སྤྱོད་བྱེད་ཡག་ལ་ཕན་ཐོགས་བྱེད་མཁན་གྱི་[*FOSS*](/bo/glossary#FOSS)མ་ལག་གི་བྱ་ཐབས་[*TrueCrypt*](/bo/glossary#TrueCrypt)ཞེས་པ་ཞིག་ཡོད། དེས་*[encrypt](/bo/glossary#Encryption)ཞེས་པ་འདི་བརྒྱུད་ཡིག་སྣོད་ཀྱི་བརྡ་ཚིག་འཕོ་འགྱུར་དང་སྦེད་སྐུང་བྱེད་ཡག་གི་ལས་ཀ་གཉིས་ཀ་བྱེད་ཀྱི་ཡོད།

### རྒྱབ་ལྗོངས་ཀྱི་གནས་ཚུལ། ###
<div class="background" markdown="1">
ཁ་ལོཌི་ཡ་ (Claudia) དང་ཕབ་ལོ་ (Pablo) གཉིས་ནི་ལྷོ་ཨ་ཕེ་རེ་ཁའི་རྒྱལ་ཁབ་ནང་ཡོད་པའི་འགྲོ་བ་མིའི་ཐོབ་ཐང་ཐོག་ལས་ཀ་བྱེད་མཁན་གྱིས་གཞུང་འབྲེལ་མིན་པའི་ཚོགས་པ་ཞིག་ནང་ལས་ཀ་བྱེད་ཀྱི་ཡོད། ཁོང་གཉིས་ཀྱིས་ཟླ་བ་ཁ་ཤས་རིང་རྒྱལ་ཁབ་དེའི་དྲག་པོའི་དམག་དཔུང་གི་སྲིད་བྱུས་འོག་དམྱལ་བ་མི་ཡུལ་དུ་མྱོང་བ་ལྟར་མནར་གཅོད་མྱོང་མཁན་གྱིས་མི་ནས་བདེན་དཔང་ཚིག་ཐོ་ལེན་ཁར་ཕྱིན་པ་རེད། དེའི་སྐོར་ལ་མི་སུས་ག་རེ་ག་རེ་བཤད་སོང་ཞེས་ཞིབ་ཕྲ་སྐད་ཆ་དྲིས་པ་ཡིན་ན་དེ་བཤད་ཡག་ལ་དཀའ་ལས་ཁག་པོ་ཞིག་ཆགས་ཡོད། གང་ཡིན་ཞེ་ན་བློ་སྟོབས་ཆེ་བའི་མི་དེ་ཚོའི་མི་ཚེར་དཀའ་ངལ་འཕྲད་སྲིད་པ་ཞིག་ཡིན་པ་མ་ཟད་ཚོགས་པ་དེའི་ཚོགས་མི་ལ་ཡང་དོ་ཕོག་འགྲོ་སྲིད་པས་དེའི་སྐོར་ལ་འགྲེལ་བརྗོད་བྱེད་ཀྱི་མ་རེད། གནས་ཚུལ་དེའི་སྐོར་ད་ལྟ་ཚོགས་པའི་དྲ་ཐོག་གློག་ཀླད་ (Windows XP) ནང་གསོག་འཇོག་བྱས་ཡོད། ཉེན་སྲུང་གིས་གནད་དོན་རྐྱེན་པས་ཁ་ལོཌི་ཡས་གནས་ཚུལ་དེ་ཚོ་འོད་སྡེར་ནང་ཕབ་བཤུ་བྱས་ཏེ་ལས་ཁུངས་ཀྱིས་ཕྱི་ལོགས་སུ་བཞག་ཡོད།
</div>



### སློབ་ཚན་འདི་ནས་ཁྱེད་ཀྱིས་གང་ཤེས་སམ། ### 

- གློག་ཀླད་ནང་ཡོད་པའི་གནས་ཚུལ་ཁག་[*འཕོ་འགྱུར་*](/bo/glossary#Encryption)ཇི་ལྟར་བྱེད་དགོས། 
- ཁྱེད་རང་གིས་ཡིག་ཆ་ཁག་[འཕོ་འགྱུར་](/bo/glossary#Encryption)བྱས་པར་ཉར་ཚགས་བྱས་ན་ཉེན་ཁ་གང་འཕྲད་ཀྱི་རེད་དམ། 
- གནས་ཚུལ་ལམ་ཡིག་ཆ་དེ་ཚོ་བརླག་དོར་མ་ཤོར་བའི་ཆེད་ཀུན་ཁྱབ་གློག་རྡུལ་ཡོ་ཆས་ (USB) ནང་གསོག་འཇོག་བྱས་ཏེ་ཉེན་སྲུང་གང་འདྲ་བྱེད་དགོས་མིན།
- མངོན་པར་གསལ་བ་དང་མངོན་པར་མི་གསལ་བའི་ཕྱི་དགྲའི་ཉེན་ཁ་ལས་ཐར་ཆེད་ཇི་ལྟར་གནས་ཚུལ་ཁག་སྦེད་སྐུང་བྱེད་དགོས་མིན།
	




---

lang: bo
community: guide
type: tactics
legacy: True
child: True
weight: 2
depth: 3
title: Wiping information with secure deletion tools

---

ཁྱེད་ཀྱིས་སློབ་ཚན་འདིའི་ནང་ངོ་སྤྲོད་བྱས་ཡོད་པའི་ཉེན་མེད་སུབ་བྱེད་བྱ་ཐབས་བེད་སྤྱོད་གཏོང་གི་ཡོད་ན་དེ་ནི་ཁྱེད་ཀྱིས་གལ་ཆེའི་ཡིག་ཆ་ཁག་སུབ་པ་ཙམ་མ་ཡིན་པར་དེ་ཚོ་འཕོ་འགྱུར་བྱེད་ཀྱི་ཡོད་པའམ་ཡང་ན་བསྐྱར་བྲིས་ཐོད་པ་བྱེད་ཀྱི་ཡོད་པ་ཁ་ཚོན་བཅད་ནས་བཤད་ཐུབ་ཀྱི་ཡོད། གོང་དུ་འགྲེལ་བརྗོད་ཞུས་པ་བཞིན་གལ་སྲིད་ཁྱེད་ཀྱིས་བང་ཁྲིའི་སྟེང་ཡིག་ཆ་དེ་ཚོ་ཞ་སྨྱུག་གིས་བྲིས་ཏེ་གསོག་འཇོག་བྱས་པ་ཡིན་ན་ཉེན་མེད་སུབ་བྱེད་ཀྱི་བྱ་ཐབས་མཉེན་ཆས་ཀྱིས་ནང་དོན་དེ་ཚོ་མེད་པ་བཟོས་པ་ཙམ་མ་ཟད་ཚིག་རེ་རེ་མགྱོགས་བྲིས་བྱས་ཏེ་བཀོད་ཀྱི་རེད། ཞ་སྨྱུག་གི་ཞ་ཉེ་ནང་བཞིན་བརྡ་འཕྲིན་གྱི་གནས་ཚུལ་དེ་ཚོ་ང་ཚོས་ཀློག་ཐུབ་ཀྱི་ཡོད། འོན་ཀྱང་དེ་ཚོ་སུབ་པ་ཡིན་ནའང་དེའི་ཐོག་གནས་ཚུལ་ཁ་ཤས་ཤིག་ལྷག་ནས་སྡོད་ཀྱི་ཡོད། དེར་བརྟེན་འདིར་ངོ་སྤྲོད་བྱས་ཡོད་པའི་བྱ་ཐབས་དེས་ཡིག་ཆ་ཁག་བསྐྱར་བྲིས་ཐེངས་ཁ་ཤས་བྱེད་ཐུབ་ཀྱི་ཡོད། བྱ་ཐབས་དེའི་མིང་ལ་[*wiping*](/bo/glossary#Wiping) ཟེར་གྱི་ཡོད། ག་ཚོད་ཀྱིས་གནས་ཚུལ་དེ་ཚོ་བསྐྱར་བྲིས་བྱས་པ་ཙམ་གྱིས་དེ་སྲིད་དུ་མི་གཞན་གྱིས་བསྐྱར་ལེན་བྱས་ཏེ་ནང་དོན་དེ་ཚོ་ཤེས་རྟོགས་ཐུབ་ཡག་ལ་དཀའ་ལས་ཁག་པ་ཡོད། ཆེད་ལས་མཁས་པ་ཚོས་གསུང་ཡག་ལ་ཡིག་ཆ་དེ་ཚོ་བསྐྱར་བྲིས་ཐེངས་གསུམ་ལས་མང་བ་བྱེད་དགོས་པ་དང་ཡང་ཚད་ཐུབ་ཚོར་ཐེངས་མ་བདུན་ལས་མང་བ་བྱེད་དགོས་པའི་བསྒྲགས་གཏམ་སྤེལ་ཡོད།   [*Wiping*](/bo/glossary#Wiping) མཉེན་ཆས་འདིས་རང་འགུལ་ངང་བརྡ་གྲངས་ཤིག་བཟོ་ཐུབ་ཀྱི་ཡོད། ཡིན་ནའང་། གལ་སྲིད་ཁྱེད་ཀྱི་བརྡ་གྲངས་དེ་བརྗེ་པོ་རྒྱག་དགོས་པ་ཆགས་ཀྱི་འདུག་བསམ་ན་དེ་བརྗེ་ལེན་བྱས་ཀྱང་མི་ཆོག་པ་མེད།

### ཡིག་ཆ་སུབ་སྟངས། ### 

ཁྱེད་ཀྱི་གློག་ཀླད་ཀྱི་མཁྲེགས་ཆས་ནང་ཡོད་པའི་གལ་ཆེའམ་གནད་འགག་ཆེ་བའི་ཡིག་ཆ་ཁག་སུབ་དགོས་ན་དེར་ཐབས་ལམ་གཉིས་ཡོད། ཁྱེད་རང་གི་ཡིག་ཆ་གཅིག་གམ་ཡང་ན་མཁྲེགས་ཆས་ནང་མ་ཤོང་བའི་ཡིག་ཆ་ཁག་[*མེད་པ་བཟོ་*](/bo/glossary#Wiping)ཐུབ་ཀྱི་ཡོད། ཁྱེད་རང་གིས་ཐག་གཅོད་དེ་འདྲ་ལག་ལེན་དོན་འཁྱོལ་ཐུབ་ཡག་ལ་གོང་དུ་སྙན་ཐོ་རིང་པོ་ཞིག་གི་ཡ་གྱལ་ངོ་བཤུས་བྱས་ཏེ་མངོན་ཐུབ་ཀྱི་ཡོད་ཀྱང་མང་ཆེ་བ་ཕབ་བཤུ་བྱེད་མ་ཐུབ་པར་གང་སར་གློག་ཀླད་ཀྱི་མཁྲེགས་ཆས་ནང་ཁྱབ་ཀྱི་ཡོད་པའི་དཔེ་མཚོན་གྱི་སྣང་ཚུལ་དེ་ལྟར་ཡིན། གལ་སྲིད་ཁྱེད་ཀྱི་ཡིག་སྣོད་དེ་ག་རང་སུབ་པ་ཡིན་ན། ད་ལྟའི་ཡིག་སྣོད་ཀྱི་གནས་སྐབས་དེ་ཆ་ཚང་མེད་པ་ཆགས་ཀྱི་ཡོད་པ་ཁ་ཚོན་བཅད་ནད་བཤད་ཐུབ་ཀྱི་རེད། ཡིན་ནའང་། ཁྱེད་རང་གི་ངོ་བཤུས་དེ་ག་པར་ཡོད་ཀྱང་དེ་ག་རང་བཞག་དགོས། ངོ་བཤུས་དེ་ཚོ་ག་པར་བཞག་དགོས་མིན་གྱི་ཁ་ཕྱོགས་ཤིག་མེད། གང་ཡིན་ཞེ་ན། དེ་ཚོ་མངོན་མི་ཐུབ་པ་ཞིག་ཡིན་དུས་མཉེན་ཆས་དམིགས་བསལ་ཅན་དེ་འདྲ་དགོས་ཀྱི་ཡོད།  ཁྱེད་ཀྱིས་ཡིག་ཆ་གསོག་འཇོག་བྱེད་སའི་ཡོ་ཆས་ནང་ཡོད་པའི་གནས་ཚུལ་ཁག་སུབ་པ་ཡིན་ན་དེ་ཚོ་གློག་ཀླད་ནང་རྩ་བ་ནས་རེག་རྒྱུ་མེད་པ་བཟོ་དགོས། ཡང་དག་མིང་བྱང་མེད་པའི་བང་ཁྲིའི་སྟེང་གི་ཡིག་སྣོད་དེ་ནང་བཞིན་སུབ་ཚར་བའི་ཡིག་ཆ་ཁག་སླར་སུབ་པ་དང་མ་དཔེ་བཤུ་བ་སོགས་ཀྱི་བྱ་ཐབས་དེ་གཅིག་མཚུངས་ཆགས་ཀྱི་ཡོད།

[*Eraser*](/bo/glossary#Eraser) ནི་རིན་མེད་ངང་ག་ས་ག་ནས་རག་གི་ཡོད་ལ་ཧ་ཅང་སྟབས་བདེ་པའི་ཐོག་ནས་བེད་སྤྱོད་བྱེད་ཐུབ་ཀྱི་ཡོད། ཁྱེད་རང་གི་སུབ་བྱེད་བེད་སྤྱད་དེ་ཡིག་ཆ་མེད་པ་བཟོ་ཐུབ་ཀྱི་ཡོད། གློག་ཀླད་ནང་ཡོད་པའི་ཡིག་ཆ་ཁག་ཐབས་ལམ་གསུམ་བརྒྱུད་དེ་སུབ་ཐུབ་ཀྱི་ཡོད། ཐབས་ལམ་གསུམ་དེ་ནི་དང་པོ་གློག་ཀླད་ཀྱི་གད་སྣོད་ནང་ཡོད་པའི་ནང་དོན་རེ་གཉིས་ཡིག་སྣོད་གཅིག་ནང་འདེམས་སྒྲུག་བྱེད་པའམ་ཡང་ན་མཁྲེགས་ཆས་ནང་བླུག་ཏེ་མེད་པ་བཟོ་དགོས། སུབ་བྱེད་ཀྱིས་གློག་ཀླད་ཀྱི་ངོ་གདོང་ནང་ཡོད་པའི་[*ཡིག་ཆ་བརྗེ་ལེན་*](/bo/glossary#Swap_file)བྱེད་རྒྱུའི་ནང་དོན་ཁག་མེད་པ་བཟོ་གི་ཡོད་པས་གཤམ་དུ་གཟིགས་ན་མཁྱེན་ངེས་ཡིན།

<div class="getstarted" markdown="1">
Hands-on: Get started with the [*Eraser - Secure File Removal Guide*](/en/eraser_main)
</div>

ཡིག་ཆ་སུབ་སྟངས་དེ་ཡིག་སྣོད་འཕོ་ལེན་གྱི་ལམ་སྟོན་ཁག་ལ་གཟིགས་ན་མཁྱེན་ངེས་ཡིན། ཉེན་མེད་སུབ་ཐབས་ཀྱི་བྱ་ཐབས་དེས་གློག་ཀླད་སྟེང་གསལ་གསལ་ཐིང་ཐིང་ཡོད་པའི་ཡིག་ཆ་ཁག་ཁ་གསལ་གཏིང་གསལ་མེད་པ་མ་བཟོས་ན་མ་གཏོགས་དེ་ཚོ་མེད་པ་བཟོ་ཐུབ་ཀྱི་མེད། ཡིན་ནའང་ཁྱེད་ཀྱི་མཉེན་ཆས་དེ་འདྲ་བེད་སྤྱད་གཏོང་དུས་གཟབ་གཟབ་བྱེད་དགོས། གང་ཡིན་ཞེ་ན་དེ་ཚོར་གློ་བུར་རྐྱེན་ངན་དེ་འདྲ་འཕྲད་ཀྱི་ཡོད་དུས་མི་ཚོས་ཡིག་ཆ་བླུག་སའི་གད་སྣོད་དང་ཡིག་ཆ་བསྐྱར་ལེན་བྱེད་ཡག་གི་ཐབས་ལམ་དེ་གཉིས་བེད་སྤྱོད་ཅན་ཞིག་ཡིན་པར་ངོས་འཛིན་བྱེད་ཀྱི་ཡོད། གལ་སྲིད་དུས་རྟག་ཏུ་ཁྱེད་ཀྱིས་ཁྱེད་རང་གི་ཡིག་ཆ་ཁག་སུབ་བྱེད་བེད་སྤྱད་དེ་སུབ་ཡག་གི་གོམས་གཤིས་འཇགས་པ་ཡིན་ན་དེ་ཚོ་བསྐྱར་ལེན་བྱེད་ཐུབ་ཀྱི་མེད། དེར་བརྟེན། ཁྱེད་རང་གི་གློག་ཀླད་ནང་ཡོད་པའི་ཡིག་ཆ་ཁག་ལ་མ་སུབ་པའི་སྔོན་བསྐྱར་ལེན་གྱི་བྱ་ཐབས་ལེགས་པོ་ཞིག་དགོས་ཀྱི་ཡོད་པ་ནི་གལ་འགངས་ཆེན་པོ་ཞིག་ཆགས་བསྡད་ཡོད།

<div class="background" markdown="1">
ཨེ་ལི་ཎ། ངས་ཡི་གེ་ལས་སྣོན་བྱེད་སའི་མཉེན་ཆས་ (Microsoft Word) དང་ (Open Office) གཉིས་བེད་སྤྱོད་གཏོང་དུས་དེ་གཉིས་ཀྱི་མཚམས་རེ་གློག་ཀླད་ནང་ཡོད་པའི་གནས་སྐབས་ཀྱི་ཡིག་ཆ་དེ་འདྲ་བཤུ་ཐུབ་ཀྱི་ཡོད།གློག་ཀླད་ནང་ཡོད་པའི་མཉེན་ཆས་གཞན་དག་དེ་ཚོས་ཀྱང་དེ་ག་ནང་བཞིན་ལས་ཀ་བྱེད་ཀྱི་རེད་དམ་ཡང་ན་ང་རང་གིས་ཡིག་སྣོད་བཟོས་པ་དང་སུབ་པ་དེ་ཚོར་སེམས་ཁྲལ་བྱས་ཏེ་སྡོད་དགོས་རེད་དམ། 

ནེ་ཁོ་ལི། དངོས་གནས་བྱས་ན། ཁྱེད་རང་གི་གློག་ཀླད་ནང་སོ་སོ་དང་སོ་སོ་རང་ཉིད་ཀྱིས་དྲ་རྒྱའི་ནང་ལས་ཀ་ག་རེ་བྱེད་ཀྱི་ཡོད་མེད་ཀྱི་གནས་ཚུལ་ཁག་བཞག་ས་དེ་འདྲ་རག་གི་ཡོད། ངས་ག་རེ་ལབ་ཀྱི་ཡོད་རེད་བརྗོད་ན་ཉེ་ཆར་ཁྱེད་ཀྱི་དྲ་རྒྱ་ག་རེ་བལྟ་ཀློག་བྱེད་ཀྱི་ཡོད་མེད་དང་ཨེ་མལ་ནང་ཡོད་པའི་ཡི་གེ་ག་རེ་བལྟ་ཀློག་བྱེད་ཀྱི་ཡོད་པ་དག་བཤད་ཀྱི་ཡོད། གནད་འགག་ཆེ་བའི་གནས་ཚུལ་དེ་ཚོ་ནི་ཇི་ལྟར་ཁྱེད་ཀྱི་གློག་ཀླད་ནང་བེད་སྤྱོད་བྱེད་མིན་ལ་རག་ལུས་ཡོད།

</div>

### འཕྲལ་སེལ་གྱི་ཡིག་ཆ་ཁག་སུབ་སྟངས། ###

གློག་ཀླད་ཀྱི་[*Eraser*](/bo/glossary#Eraser)བརྒྱུད་མཁྲེགས་ཆས་ནང་ཡོད་པའི་ཡིག་ཆ་ཁག་[*མེད་པ་བཟོ་ཡག་*](/bo/glossary#Wiping)ནི་ང་ཚོས་བལྟས་པ་ཙམ་ལས་ཉེན་ཁ་ཆུང་བ་ཡོད། གང་ཡིན་ཞེ་ན་དེས་སྔོན་ལ་སུབ་ཚར་ཡོད་པའི་ཡིག་ཆ་དེ་ཚོའི་ནང་དོན་ཁག་རྩ་མེད་བཟོ་གི་ཡོད་པ་མ་གཏོགས་མངོན་གསལ་དོད་པོ་ཡོད་པའི་ཡིག་ཆ་ཁག་གནོད་སྐྱོན་གཏོང་ཐུབ་ཀྱི་མེད། ཕྱོགས་གཞན་པ་ཞིག་ནས་བལྟས་པ་ཡིན་ན་འདིས་གནས་ཚུལ་གཞན་དག་ཞིག་ང་ཚོར་ར་སྤྲོད་བྱེད་ཀྱི་ཡོད། དེ་ཡང་ང་ཚོས་སུབ་བྱེད་ཀྱི་བྱ་ཐབས་བེད་སྤྱད་དེ་གནད་འགག་ཆེ་བའི་ཡིག་ཆ་ཁག་མ་སུབ་བར་དེ་ཚོ་གློག་ཀླད་ནས་གཙང་བཟོའམ་རྕ་མེད་བཟོ་ཐུབ་ཀྱི་མེད། ཡིན་ནའང་། དེ་ཚོ་མི་སུ་གང་གིས་མ་མཐོང་སར་སྦེད་སྐུང་བྱེད་ཐུབ་ཀྱི་ཡོད། ཡིག་ཆ་དེ་ལྟ་བུ་ཡོད་པའི་ཡིག་སྣོད་དེ་ཚོ་རྟོགས་དཀའ་བའི་ཡིག་སྣོད་ནས་ཕྱིར་ལེན་ཐུབ་པའམ་ཡང་ན་དོན་མེད་ཀྱིས་མིང་འདྲ་མིན་བཏགས་ཏེ་གསོག་འཇོག་བྱེད་ཀྱི་ཡོད། འདི་ནི་བརྡ་འཕྲིན་ཡིག་སྣོད་ཀྱི་གལ་ཆེའི་གནད་དོན་ཞིག་མིན། ཡིན་ནའང་། ཁྱེད་རང་གློག་ཀླད་བེད་སྤྱོད་གཏོང་དུས་གནས་ཚུལ་དེ་ཚོ་དགོས་ཡག་ཧ་ཅང་གི་གལ་ཆེན་པོ་ཆགས་ཡོད། གང་ཡིན་ཞེ་ན། དེ་ཚོ་སོ་སོས་རང་འགུལ་ངང་ ལས་ཀ་བྱེད་ཐུབ་ཀྱི་ཡོད། དེ་ཡང་དཔེ་མཚོན་ཙམ་ཞུས་ན།

- ཁྱེད་རང་ལ་དྲ་རྒྱ་བརྒྱུད་རག་པའི་འཕྲལ་སེལ་ཡིག་ཆ་ཁག་དྲ་ཤོག་སྟེང་མངོན་གྱི་ཡོད། དེ་ཡང་ཡི་གེ་དང་པར་རིས། དེ་བཞིན་ཞལ་ཟས་ལྟ་བུའི་ཡིག་ཆའམ་མཉེན་ཆས། ཨེ་མལ་ཁ་བྱང་གི་གནས་ཚུལ། དྲ་ཐོག་ནང་བཀོལ་སྤྱོད་བྱེད་བཞིན་པའི་སོ་སོ་རང་ཉིད་ཀྱི་གནས་ཚུལ་དང་[*cookies*](/bo/glossary#Cookie)དང་དྲ་རྒྱ་བལྟ་ཀློག་བྱས་པ་སོགས་གསལ་སྟོན་བྱེད་ཐུབ་ཀྱི་ཡོད།
- ཁྱེད་རང་གི་གློག་ཀླད་སྐྱོན་མ་ཤོར་གོང་བརྒྱུད་ལམ་འདྲ་མིན་ནས་རག་པའི་འཕྲལ་སེལ་ཡིག་ཆ་གསོག་འཇོག་བྱས་པ་ཁག་བསྐྱར་ལེན་ཡོང་ཐབས་སུ་ཕན་གྲོགས་བྱེད་རྒྱུ། ཡིག་ཆ་དེ་ཚོའི་ནང་ཡི་གེ་དང་པར་རིས། འགྲེམ་སྤེལ་བྱས་པའི་ཡིག་ཆ་དང་ཡིག་ཆ་གཞན་དེ་བཞིན་གལ་གནད་ཆེ་བའི་གནས་ཚུལ་སོགས་ཚུད་ཡོད།
- གློག་ཀླད་ཀྱིས་སྟབས་བདེ་བེད་སྤྱོད་ཡོང་ཐབས་ཆེད་གསོག་འཇོག་བྱས་ཡོད་པའི་ཡིག་སྣོད་དང་དྲ་ཐག་ཏེ། ཁྱེད་རང་གིས་ཉེ་ཆར་བཀོལ་སྤྱོད་བྱས་ཡོད་པའི་བྱ་ཐབས་དེའི་སྟབས་བདེའི་ཐབས་ལམ་གསར་པ་བརྒྱུད་ཡིག་སྣོད་ཀྱི་གད་སྣོད་ནང་ཡོད་པའི་དྲ་ཐག་གི་གནས་ཚུལ་དེ་ཚོ་སྦེད་སྐུང་དང་མེད་པ་བཟོ་ཡག་དྲན་པ་བརྗེད་རྒྱུ་མེད།
- དུས་ཚོད་གཅིག་ནང་ཁྱེད་རང་གི་གློག་ཀླད་རྙིང་པའི་ནང་བརྒྱུད་ལམ་འདྲ་མིན་བེད་སྤྱད་དེ་བཀོལ་སྤྱོད་བྱེད་ཀྱི་ཡོད་དུས་གློག་ཀླད་ཀྱི་ཤོང་ཚད་དེ་ཁེངས་ཀྱི་ཡོད།དེ་ཡང་མཚམས་རེ་ཡིག་སྣོད་རིང་པོ་ཞིག་གློག་ཀླད་ཀྱི་[*ཡིག་ཆ་བརྗེ་ལེན་*](/bo/glossary#Swap_file)ནང་ཕབ་བཤུ་རྒྱུན་རིང་པོ་བྱས་པ་ཡིན་ན་གློག་ཀླད་ཀྱི་ཤོང་ཚད་དེ་ཁེངས་ཀྱི་ཡོད། དེར་བརྟེན། ཡིག་སྣོད་དེའི་ནང་དྲ་ཤོག་དང་ཡིག་ཆའི་དཀར་ཆག དེ་བཞིན་གསང་ཡིག་གམ་ཡང་ན་བརྡ་ཚིག་བཀྲོལ་བྱེད་ཀྱི་ལྡེ་མིག་རག་གི་མེད། ཁྱེད་རང་གིས་གློག་ཀླད་ཁ་བརྒྱབ་ཀྱང་[*ཡིག་ཆ་བརྗེ་ལེན་*](/bo/glossary#Swap_file)བྱེད་རྒྱུའི་བྱ་ཐབས་དེ་མེད་པ་བཟོ་གི་མེད་དུས་དེ་ཚོ་གློག་ཀླད་སྒོ་མ་བརྒྱབ་པའི་སྔོན་ངེས་པར་མེད་པ་བཟོ་དགོས།

ཁྱེད་རང་གི་གློག་ཀླད་ནང་ཡོད་པའི་གནས་སྐབས་ཀྱི་ཡིག་སྣོད་དེ་ཚོ་མེད་པ་བཟོ་དགོས་ན་རིན་མེད་མཉེན་ཆས་[*CCleaner*](/bo/glossary#CCleaner)ཞེས་པ་དེ་བེད་སྤྱོད་གཏོང་དགོས། མཉེན་ཆས་དེ་ནི་དམིགས་སུ་བཀར་ནས་ཨིན་ཀྲ་ནེ་ཀྲི་ཨེག་སེ་པོ་ལོ་རར་དང་མོའོ་ཛི་ལ་ཕ་ཡར་ཕོག་སེ། དེ་བཞིན་མཱ་ཁའོ་སོབ་ཀྲི་ཨོ་ཕེ་སེ་སོགས་ཀྱི་བྱ་ཐབས་ཁག་སྤྱད་ཡོད་པའི་ཡིག་ཆ་ཁག་གཙང་བཟོ་བྱེད་ཀྱི་ཡོད་པ་མ་ཟད་ངོ་གདོང་ཡང་གཙང་བཟོ་བྱེད་ཀྱི་ཡོད། གཙང་ཕྱིད་ཀྱི་བྱ་ཐབས་ནི་གློག་ཀླད་ཀྱི་མཁྲེགས་ཆས་ནང་གསོག་འཇོག་བྱས་ཡོད་པའི་ཡིག་ཆ་སུབ་པ་ཁག་གཙང་བཟོ་བཟོ་ཆེད་ཀྱི་ཐབས་ལམ་ཞིག་ཡིན། དེ་བེད་སྤྱོད་གཏོང་སྟངས་ནི་ཉེན་མེད་ཡིག་ཆ་སུབ་སྟངས་ [*CCleaner*](/bo/glossary#CCleaner)དང་གཙང་བཟོ་བྱེད་སྟངས་[*Eraser*](/bo/glossary#Eraser)ཀྱི་ལམ་སྟོན་ཤེས་བྱར་གཟིགས་ན་མཁྱེན་ཐུབ།

<div class="getstarted" markdown="1">
Hands-on: Get started with the [*CCleaner  - Secure File Deletion and Work Session Wiping Guide*](/en/ccleaner_main)
</div>


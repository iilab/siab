

---

lang: bo
community: guide
type: tactics
legacy: True
child: True
weight: 3
depth: 3
title: Firewalls

---

ངོ་རྟགས་ངོ་སྲུང་མཉེན་ཆས་ནི། དྲ་རྒྱ་བརྒྱུད་གནས་ཚུལ་ག་རེ་གློག་ཀླད་ནང་ཡོང་གི་ཡོད་པ་ཤེས་རྟོགས་ཐུབ་མཁན་ཐོག་མ་དེ་ཡིན་ལ། གནས་ཚུལ་ཕྱིར་གཏོང་མཁན་གྱི་མཁོ་གཏོང་མཉེན་ཆས་མཐའ་མ་དེ་ཡང་ཡིན། སྐོར་སྲུང་གི་ཁང་པའི་ནང་ལ་སུ་འཛུལ་གྱི་ཡོད་མེད་དང་སུ་ཕྱིར་འཐོན་གྱི་ཡོད་མེད་བརྟག་དཔྱད་བྱེད་པ་བཞིན། ངོ་རྟགས་ངོ་སྲུང་མཉེན་ཆས་ཀྱིས་ཀྱང་གློག་ཀླད་ནང་མཉེན་ཆས་ག་རེ་འཛུལ་དགོས་མིན་དང་ཕྱིར་འབུད་དགོས་མིན་ལ་ཚོད་འཛིན་བྱེད་ཀྱི་ཡོད། རང་ངོས་ནས་ཛ་དྲག་གི་དུས་སྐབས་འདིར་རང་ཉིད་ཀྱི་གློག་ཀླད་ཀྱི་དྲ་འབུ་དང་གློག་ཀླད་མཁས་པའིཆོ་འཕྲུལ་གྱི་ཉེན་ཁ་ཡོང་བའི་ལམ་ལྟེ་བ་སྟེ། ཤེས་རྟོགས་མེད་པའི་དྲ་རྒྱ་དང་་དྲ་གནས་ཁ་ཕྱེ་བ་ལས་ཡོང་གི་ཡོད་པ་ཤེས་གསལ་རེད། དེར་བརྟེན། ཁྱེད་རང་གི་གློག་ཀླད་རྒྱུད་ཕྱིར་ཐོན་བཞིན་པའི་གནས་ཚུལ་ཁག་ཉེན་ཁ་དེ་ཙམ་ཆེན་པོ་རང་མེད།

ངོ་རྟགས་ངོ་སྲུང་མཉེན་ཆས་ཡག་པོ་ཡོད་པ་ཡིན་ན། ཁྱེད་རང་ལ་གློག་ཀླད་ནང་མཉེན་ཆས་ག་རེ་ནང་འཇུག་བྱེད་དགོས་མིན་གྱིས་གདམ་ཁ་སྤྲོད་ཀྱི་རེད། གལ་སྲིད་མཉེན་ཆས་དེ་ཚོའི་ནང་ནས་གཅིག་གིས་ཁྱེད་རང་གི་ཆོག་མཆན་མེད་པར་གཞན་དག་སར་འགྲོ་ཐབས་བྱས་པ་ཡིན་ན། ཁྱེད་ཀྱི་ངོ་རྟགས་ངོ་སྲུང་གི་མཉེན་ཆས་ཀྱིས་ཁྱེད་ལ་ཉེན་བརྡ་སྤྲོད་ཀྱི་རེད། དེ་ཡང་མང་ཆེ་བ་ཡོད་བཞིན་པའི་དྲ་འབུ་དང་གློག་ཀླད་མཁས་པའི་ཆོ་འཕྲུལ་ཁག་ཁྱེད་ཀྱི་གློག་ཀླད་ནང་ཁྱབ་བརྡལ་མི་ཡོང་བ་དང་མི་འགྲོ་བའི་ཆེད་ཡིན། དེར་བརྟེན། གོང་དུ་འགྲེལ་བརྗོད་བྱས་པའི་གནས་ཚུལ་ལ་བལྟ་དུས་ཁྱེད་ཀྱི་གློག་ཀླད་ཉེན་ཁ་ལས་གྲོལ་ཆེད་ངོ་རྟགས་ངོ་སྲུང་མཉེན་ཆས་ཀྱི་ཐོག་མ་དེ་ཉེན་བརྡ་དང་དེ་རྗེས་ཉེན་སྲུང་གི་ལས་བྱེད་ཀྱི་ཡོད།


### ངོ་རྟགས་ངོ་སྲུང་མཉེན་ཆས།  ###


ཉེ་ཆར་ (Microsoft  Windows) ནང་ལའང་ངོ་རྟགས་ངོ་སྲུང་གི་མཉེན་ཆས་ནང་འཇུག་བྱས་ཡོད་པས་དུས་ད་ལྟ་གློག་ཀླད་ནང་རང་འགུལ་གྱིས་ལས་ཀ་བྱེད་ཀྱི་ཡོད། སྟབས་མི་ལེགས་པ་ཞིག་ལ་ (Microsoft  Windows) གྱི་ངོ་རྟགས་ངོ་སྲུང་མཉེས་ཆས་དེ་མང་པོ་ཞིག་ལ་ཁྱབ་ཐུབ་ཀྱི་མེད། དཔེར་ན། དེས་ཕྱིར་འབུད་བཞིན་པའི་གློག་ཀླད་འབྲེལ་ལམ་ཁག་ལ་རྟོག་ཞིབ་བྱེད་ཐུབ་ཀྱི་མེད། ཡིན་ནའང།། དེར་རིན་མེད་མཉེན་ཆས་[*Comodo Personal Firewall*](/bo/glossary#Comodo_Firewall) ཞེས་པ་ཞིག་ཡོད་པས། ཁྱེད་ཀྱིས་གློག་ཀླད་ཀྱི་ཉེན་སྲུང་ཐད་ལ་ཕན་ཐོག་གི་ལས་ཀ་མང་པོ་བྱེད་ཀྱི་ཡོད། 

<div class=getstarted markdown=1> Hands-on: Get started with the [***Comodo Firewall Guide***](/en/comodofirewall_main)
</div>

### ཡིད་ཆེས་མེད་པའི་དྲ་འབྲེལ་ལས་གཡོལ་ཐབས་སྐོར། ###

- གློག་ཀླད་ནང་གནད་འགག་ཆེ་བའི་ལས་ཀ་བྱེད་དུས། ཁྱེད་ཀྱིས་ངེས་པར་དུ་ནུས་སྟོབས་ལྡན་པའི་མཉེན་ཆས་སྙན་གྲགས་ཆེ་བའི་དྲ་ཐོག་ནས་ཕབ་ལེན་བྱེད་དགོས། ཁྱེད་ཀྱིས་བེད་སྤྱོད་བྱེད་མྱོང་མེད་པའི་མཉེན་ཆས་གློག་ཀླད་ནང་དུས་ནམ་ཡང་ནང་འཇུག་བྱ་རྒྱུ་མེད། 
- ཁྱེད་ཀྱིས་གློག་ཀླད་རྒྱུད་དྲ་ལམ་བེད་སྤྱོད་མ་བཏང་ན་ངེས་པར་དུ་དྲ་ལམ་དེ་མེད་པར་བཟོ་དགོས་པའམ་ཡང་ན་གློག་ཀླད་གཙང་མ་གཙང་རྐྱང་སྒོ་རྒྱག་དགོས།
- ཁྱེད་ཀྱི་གློག་ཀླད་ཀྱི་གསང་ཡིག་མི་གཞན་སུ་ལའང་བཤད་རྒྱུ་མེད།
- གལ་སྲིད་ཁྱེད་རང་ལ་ 'Window  Service' ཡི་མཐུན་རྐྱེན་ཡོད་པ་གང་ཞིག་བེད་སྤྱོད་བྱེད་ཀྱི་མེད་ན་ངེས་པར་དུ་སྒོ་རྒྱག་དགོས། [***བསྐྱར་སྦྱོང་།***](/bo/chapter_1_5) 
- ཁྱེད་ཀྱི་ངེས་པར་ལས་ཁུངས་ཀྱི་གློག་ཀླད་ཀྱི་དྲ་ལམ་ཚང་མའི་ནང་ངོ་རྟགས་ངོ་སྲུང་གི་མཉེན་ཆས་ནང་འཇུག་བྱེད་དགོས། 
- ཚོང་ལས་ཆེད་འགྲེམ་སྤེལ་བྱས་པའི་དྲ་འཇུག་མཇུག་སྒོ་ (broadband) སོགས་ཡོད་པ་ཡིན་ན། ཁྱེད་ཀྱིས་བེད་སྤྱོད་བྱེད་སླ་ལ་གློག་ཀླད་བདེ་འཇགས་ལ་ཕན་ཐོག་ཆེན་པོ་ཡོད། གལ་སྲིད་ཁྱེད་རང་ལ་དྲ་འཇུག་མཇུག་སྒོ་དེ་གློག་ཀླད་ནང་འཇུག་བྱེད་ཉམས་མྱོང་མེད་ན་གཞན་གྱིས་རོགས་པ་ལེན་དགོས།


<div class=background markdown=1>

ཨ་ས་ཎེ། དེར་བརྟེན། ངའི་གློག་ཀླད་ནང་ཉེན་སྲུང་མཉེན་ཆས་དང་། སོ་ཉུལ་ཉེན་སྲུང་མཉེན་ཆས། དེ་བཞིན་ངོ་རྟགས་ངོ་སྲུང་མཉེན་ཆས་ནང་འཇུག་བྱས་པ་ཡིན་ན་གློག་ཀླད་ཀྱིས་གདོང་ལེན་བྱེད་ཐུབ་བམ།

མོ་ཧིན་ཀྲའོ། ཡིན་དང་ཡིན། དེང་སང་དངོས་གནས་ཉེན་སྲུང་མཉེན་ཆས་དེ་རྣམས་ཉུང་མཐར་ཁྱེད་ཀྱི་གློག་ཀླད་ཀྱི་བདེ་འཇགས་ལ་ངེས་པར་དུ་དགོས་ཀྱི་ཡོད། དེ་ཚོ་མཉམ་སྡེབ་ངང་ལས་ཀ་བྱེད་ཐུབ་ཀྱི་ཡོད་པས། གློག་ཀླད་ནང་ནང་འཇུག་བྱས་པ་ཡིན་ན། གནོད་སྐྱོན་གང་ཡང་མེད། ཁྱེད་ཀྱིས་དྲན་དགོས་པ་ཞིག་ལ་དུས་ཚོད་གཅིག་ནང་ཉེན་སྲུང་མཉེན་ཆས་གཉིས་མཉམ་དུ་ནམ་ཡང་བེད་སྤྱོད་བྱེད་རྒྱུ་མེད།

</div>




---

lang: bo
community: guide
type: tactics
legacy: True
child: True
weight: 1
depth: 3
title: Understanding Internet censorship

---

རྒྱལ་མཚམས་མེད་པའི་གསར་འགོད་[Reporters Without Borders (RSF)](http://www.rsf.org/)དང་གུ་ཡངས་དྲ་རྒྱའི་སྣེ་ཁྲིད་[OpenNet Initiative (ONI)](http://opennet.net/)ཞེས་པའི་ཚོགས་པ་འདི་གཉིས་ཀྱིས་ཉམས་ཞིབ་བྱས་པར་གཞིགས་ན་རྒྱལ་ཁབ་མང་པོ་ཞེ་པོ་ཞིག་གི་ནང་སྤྱི་ཚོགས་དང་ཆབ་སྲིད། དེ་བཞིན་རྒྱལ་ཁབ་ཀྱི་སྲུང་སྐྱོབ་དང་འབྲེལ་བ་ཡོད་པའི་གནད་དོན་ཁག་དྲ་ཐོག་ཏུ་དམ་བསྒྲགས་བྱེད་ཀྱི་ཡོད་པ་གསལ་སྟོན་གནང་འདུག   དེ་ལྟ་བུའི་འབངས་མི་སེར་གྱི་དྲ་རྒྱ་དམ་བསྒྲགས་བྱེད་མཁན་གྱི་རྒྱལ་ཁབ་དེ་ཚོས་དྲ་རྒྱ་བཀོལ་སྤྱོད་བྱེད་ཡག་ལ་མཐུན་རྐྱེན་བསྐྲུན་མཁན་གྱི་ངོ་ཚབ་དང་བཀག་སྡོམ་ཉེན་གཡོལ་མཉེན་ཆས་ལའང་ཚོད་འཛིན་བྱེད་ཀྱི་ཡོད་པ་བརྗོད་མི་དགོས་པ་ཞིག་ཡིན།

རྒྱལ་སྤྱིའི་ཡོངས་ཁྱབ་འགྲོ་བ་མིའི་ཐོབ་ཐང་གི་དོན་ཚན་བཅུ་དགུའི་ནང་གསལ་ལྟར་ན་མི་སུ་ལའང་དྲ་རྒྱ་བཀོལ་སྤྱོད་བྱེད་ཡག་གི་སྨྲ་བརྗོད་རང་དབང་ཡོད་ཀྱང་རྒྱལ་ཁབ་ཁ་ཤས་ཤིག་ནང་ལོ་ཤས་གོང་ད་དུང་དམ་བསྒྲགས་བྱེད་ཤུགས་ཆེ་རུ་བཏང་ཡོད། དེ་ལྟ་བུའི་དྲ་རྒྱ་འཚག་སེལ་བྱེད་ཡག་དེ་འཛམ་གླིང་གི་ས་ཕྱོགས་གང་སར་ཁྱབ་ཡོད་པ་ནང་བཞིན་བཀག་སྡོམ་ཉེན་གཡོལ་གྱི་བྱ་ཐབས་དེ་ཡང་དཱང་བླངས་པ་དང་འཆར་འགོད་པ་དེ་བཞིན་ལས་འགུལ་པ་ཚོས་བཀོད་སྒྲིག་རྒྱ་སྐྱེད་བྱས་ཏེ་ཁྱབ་བསྒྲགས་བྱེད་
ཀྱི་ཡོད། 

དྲ་རྒྱའི་དམ་བསྒྲགས་དེ་ལས་གཡོལ་ཐབས་ཀྱི་ཐབས་ལམ་མ་འཚལ་གོང་ཁྱེད་ཀྱིས་འཚག་སེལ་གྱི་ལས་ཀའི་རྨང་གཞི་དེ་ངེས་པར་ཤེས་དགོས། དེ་ཤེས་པ་ཡིན་ན་དྲ་ཐོག་བཀོལ་སྤྱོད་བྱེད་ཡག་ལ་ཕན་ཐོགས་ཆེན་པོ་ཐོན་གྱི་ཡོད། 

### ཁྱེད་ཀྱི་དྲ་ལམ། ###

![](/sites/securitybkp.ngoinabox.org/security/files/img/1-en.png)

ཁྱེད་རང་གི་དྲ་ལམ་ཡོང་ས་དང་པོ་ནི་དྲ་རྒྱ་མཁོ་སྤྲོད་བྱེད་སའི་ཁང་པའམ། ལས་ཁུངས། སློབ་གྲཱ། དཔེ་མཛོད་ཡང་ན་གློག་ཀླད་ཀྱི་རྩེད་རཱ་སོགས་གང་རུང་ཞིག་ཡིན་དགོས། དྲ་རྒྱ་མཁོ་སྤྲོད་བྱེད་མཁན་[*ISP*](/bo/glossary#ISP)གྱིས་ཁྱེད་ལ་[*IPaddress*](/bo/glossary#IP_address)ཞེས་པའི་ཁ་བྱང་ཞིག་ངོ་སྤྲོད་བྱེད་ཀྱི་ཡོད་པ་མ་ཟད་དེས་ཁྱེད་རང་ངོ་རྟགས་ཆོད་ནས་ཁྱེད་ཀྱི་རེ་སྐུལ་བྱས་པའི་ཨེ་མལ་དང་དྲ་ཤོག་སོགས་གནས་ཚུལ་ཁག་མཁོ་གཏོང་བྱེད་ཀྱི་ཡོད། 

ཁྱེད་ཀྱི་[*IP address*](/bo/glossary#IP_address)ཁ་བྱང་ཡོད་པའི་མི་ཚོས་ཁྱེད་རང་གྲོང་ཁྱེར་ག་པར་བསྡད་ཡོད་མེད་ལམ་སེང་ཤེས་ཀྱི་རེད། ཁྱེད་ཀྱི་རྒྱལ་ཁབ་དང་འབྲེལ་བ་དམ་གཟབ་ཡོད་པའི་ཚོགས་པ་ཚོས་ཁྱེད་རང་ཏག་ཏག་ག་པར་ཡོད་མེད་ཧ་གོ་ཡག་ལ་གནས་ཚུལ་དེ་བེད་སྤྱོད་གཏོང་གི་རེད།


- གལ་སྲིད་ཁྱེད་ཀྱི་དྲ་ཐོག་འཇུག་བྱེད་ཡོ་ཆས་བེད་སྤྱད་དེ་དྲ་རྒྱ་ནང་ཞུགས་པ་ཡིན་ན་ཁྱེད་ཀྱི་**ISP**ཁ་བྱང་བརྒྱུད་ཁྱེད་རང་ཁང་པ་གའི་ནང་སྡོད་ཀྱི་ཡོད་མེད་དང་ཁ་པར་ག་རེ་བེད་སྤྱོད་གཏོང་གི་ཡོད་མེད་སོགས་འཕྲལ་མ་ཉིད་དུ་ངེས་རྟོགས་ཐུབ་ཀྱི་ཡོད། 
- ཁྱེད་རང་གི་དྲ་རྩེད་ཁང་དང་དཔེ་མཛོད་ཡང་ན་ཚོང་ལས་སོགས་ཀྱིས། དུས་ཚོད་གང་འདྲ་ཞིག་ནང་ཁྱེད་རང་གིས་སྐུད་མེད་དྲ་རྒྱ་དང་གློག་ཀླད་བཀོལ་སྤྱོད་བྱེད་ཀྱི་ཡོད་པ་ཤེས་ཀྱི་རེད། 
- གཞུང་གི་ངོ་ཚབ་ཚོགས་པས་སོ་སོའི་ལས་ཀའི་ངོ་བོ་རྐྱེན་པས་གོང་འཁོད་གནས་ཚུལ་སྐོར་ལ་ཞིབ་ཕྲ་ཤེས་རྟོགས་ཐུབ་ཀྱི་ཡོད། 
	
གནས་སྟངས་འདིའི་སྐབས་སུ་ཇི་ལྟར་ཁྱེད་དང་འཛམ་གླིང་གང་སར་ཡོད་པའི་མི་བར་དྲ་ཐོག་བརྒྱུད་འབྲེལ་ལམ་བྱེད་ཐུབ་མིན་ནི་སོ་སོའི་རྒྱལ་ཁབ་ནང་དྲ་རྒྱ་བཀོལ་སྤྱོད་ཀྱི་མཐུན་རྐྱེན་ཇི་ལྟར་ཡོད་མིན་ལ་རག་ལུས་ཡོད། དེ་དང་ཕྱོགས་མཚུངས་ཁྱེད་ཀྱིས་ཡུན་རིང་བཀོལ་སྤྱོད་བྱེད་བཞིན་ཡོད་པའི་དྲ་རྒྱ་དེའི་[*ISP*](/bo/glossary#ISP)ཁ་བྱང་དེ་རྒྱལ་ཁབ་དེ་རང་ནས་ཡིན་མིན་རྩད་ཞིབ་བྱེད་ཀྱི་རེད། གནད་ལ་འཁེལ་བའི་བྱ་ཐབས་དེ་ཚོའི་སྐོར་ལ་ཞིབ་ཕྲ་ཤེས་ཀྱི་མེད་ཀྱང་ཁྱེད་ཀྱིས་རྨང་གཞིའི་བྱ་ཐབས་དེ་ཚོ་ཤེས་པ་ཡིན་ན་དྲ་ཐོག་འཚག་སེལ་བྱེད་ཡག་དང་མིང་བརྗོད་མི་དགོས་པའི་ཐོག་དྲ་རྒྱ་བེད་སྤྱོད་བྱེད་སྟངས་ཀྱི་བྱ་ཐབས་ཁག་ཤེས་ཀྱི་རེད། 

### ཇི་ལྟར་དྲ་རྒྱ་ཁག་དམ་བསྒྲགས་བྱེད་ཀྱི་ཡོད་དམ། ###

ཁྱེད་རང་དྲ་ཐོག་ཏུ་ཞུགས་ནས་དྲ་རྒྱ་བལྟ་སྐབས་དྲ་རྒྱ་མཁོ་སྤྲོད་བྱེད་མཁན་གྱིས་ཁྱེད་ལ་[*IP address*](/bo/glossary#IP_address)ཁ་བྱང་བརྒྱུད་དྲ་རྒྱའི་ནང་འཛུལ་རྒྱུའི་སྐུལ་མ་བྱེད་ཀྱི་རེད། གལ་སྲིད་ཁྱེད་ལ་འཚག་སེལ་མ་བྱས་པའི་དྲ་ལམ་ཡོད་པ་ཡིན་ན་དེས་བརྟག་ཞིབ་བྱེད་ཀྱི་རེད། ཁྱེད་རང་གལ་སྲིད་དྲ་རྒྱ་དམ་བསྒྲགས་བྱེད་སའི་རྒྱལ་ཁབ་ཞིག་ནང་ཡོད་པ་ཡིན་ན། དེས་[*བཀོལ་སྤྱོད་བྱེད་མི་ཆོག་པའི་དྲ་རྒྱ་*](/bo/glossary#Blacklist)ཁག་གསལ་སྟོན་གྱིས་ཐག་གཅོད་བྱེད་དུ་བཅུག་གི་རེད། 

དེའི་སྐོར་གནད་དོན་ཁ་ཤས་ཤིག་གཞུང་ཐོག་ནས་ཐག་གཅོད་བྱེད་ཀྱི་ཡོད་པ་ལས་དྲ་རྒྱ་མཁོ་སྤྲོད་བྱེད་མཁན་ཚོས་ཐེ་བྱུས་བྱེད་ཐུབ་ཀྱི་མེད།  དེའི་ནང་ནས་དམིགས་བསལ་[*བཀོལ་སྤྱོད་བྱེད་མི་ཆོག་པའི་དྲ་རྒྱ་*](/bo/glossary#Blacklist)ཁག་གི་མིང་ (www.blogger.com) མ་གཏོགས་དྲ་རྒྱ་མཁོ་སྤྲོད་བྱེད་མཁན་དེ་སྐོར་བརྗོད་ཀྱི་མེད། རྒྱལ་ཁབ་ཁ་ཤས་ནང་འཚག་སེལ་མཉེན་ཆས་ཀྱིས་ཁྱེད་ཀྱི་དྲ་ལམ་དོ་དམ་བྱེད་པ་མ་གཏོགས་དྲ་རྒྱ་བྱེ་བྲག་པ་གཅིག་ལ་དམ་བསྒྲགས་བྱེད་ཀྱི་མེད། 

འདི་ལྟ་བུའི་འཚག་སེལ་མཉེན་ཆས་འདིས་ཁྱེད་ཀྱིས་རེ་འདུན་བྱས་པ་ལྟར་དྲ་ཤོག་ཁག་བལྟ་ཀློག་ཐུབ་པ་མ་ཟད་གནད་འགག་ཆེ་བའི་ཡི་གེ་ཁག་ཇི་ལྟར་བཀོལ་སྤྱོད་བྱེད་མིན་ཐད་ཐག་གཅོད་བྱེད་ཀྱི་ཡོད། ཡིན་ནའང་། དྲ་ཤོག་ཁག་དམ་བསྒྲགས་བྱས་པ་ཡིིན་ན་དེ་ལས་མང་བ་ཉེན་ཁ་འཕྲད་སྲིད་པ་ཞིག་ཡིན་ལ་ཉེན་ཁ་དེ་གང་ནས་འཕྲད་མིན་ང་ཚོས་ཤེས་ཐུབ་ཀྱི་མེད། འཚག་སེལ་མཉེན་ཆས་ཁ་ཤས་ཤིག་གི་ནང་དམ་བསྒྲགས་དྲ་ཤོག་ཞེས་པ་ཞིག་ཡོད་པས་དེས་དྲ་ཤོག་གང་འདྲ་ཞིག་དམ་བསྒྲགས་བྱེད་དགོས་མིན་དང་ཆད་ལྷག་འཕྲིན་ཐུང་གི་ཉེས་སྐྱོན་ག་རེ་ཡོད་པ་ཁག་ངོ་སྤྲོད་བྱེད་ཀྱི་ཡོད། 

འཕྲིན་ཐུང་དེ་ཚོ་ཁ་ཕྱེ་མ་ཐུབ་པའི་རྒྱུ་མཚན་ནི་ཁ་བྱང་ནོར་འཁྲུལ་ཤོར་ཡོད་པ་སོགས་གསལ་སྟོན་གྱིས་ར་སྤྲོད་བྱེད་ཀྱི་ཡོད། དེར་བརྟེན། ཁྱེད་ཀྱིས་ཁྱེད་རང་གི་རྒྱལ་ཁབ་ནང་འཚག་སེལ་གྱི་ཚན་ཚན་ཇི་ལྟར་ཡོད་མིན་གྱི་ཉེས་སྐྱོན་མ་འཚལ་བར་དྲ་རྒྱའི་དམ་བསྒྲགས་ཀྱི་ཤུགས་རྐྱེན་ངན་པ་ཁག་ཤེས་རྟོགས་ཀྱིས་ལག་ལེན་བསྟར་རྒྱུ་ནི་ཧ་ཅང་གལ་ཆེན་པོ་ཡིན། དེར་བརྟེན་ཁྱེད་རང་གིས་གཤམ་དུ་འགྲེལ་བརྗོད་བྱས་ཡོད་པའི་ཚོད་དཔག་ཁག་བསམ་གཞིགས་བྱེད་སྲིད་པ་ཞིག་ཡིན།

- ཁྱེད་རང་གི་དྲ་རྒྱའི་འབྲེལ་མཐུད་གསང་ཚིག་གིས་དོ་དམ་བྱེད་ཀྱི་ཡོད། 
- དྲ་རྒྱ་འཚག་སེལ་བྱེད་ཡག་དེ་ [*ISP*](/bo/glossary#ISP)བརྒྱུད་ཁ་ཐུག་ལག་བསྟར་བྱེད་ཀྱི་ཡོད།
- [*བཀོལ་སྤྱོད་བྱེད་མི་ཆོག་པའི་དྲ་རྒྱ་*](/bo/glossary#Blacklist)ཁག་[*IP addresses*](/bo/glossary#IP_address)ཁ་བྱང་དང་དྲ་རྒྱའི་མིང་[*domain names*](/bo/glossary#Domain_name)གཉིས་ཀས་གསལ་སྟོན་བྱེད་ཐུན་ཀྱི་ཡོད། 
- བཀོལ་སྤྱོད་བྱེད་མ་ཆོག་པའི་དྲ་རྒྱ་ཁག་རྒྱུ་མཚན་གང་ལ་བརྟེན་བེད་སྤྱོད་གཏོང་མི་ཆོག་པ་གསལ་པོ་བྱས་ནས་འགྲེལ་བརྗོད་བྱེད་ཀྱི་མེད། 
	
གང་ཡིན་ཞེ་ན། དམ་བསྒྲགས་ཉེན་གཡོལ་མཉེན་ཆས་འདི་འཚག་སེལ་གྱི་བྱ་ཐབས་ཇི་ལྟར་སྤྱད་མིན་ལ་མ་ལྟོས་པར་དེ་བེད་སྤྱད་བྱས་པ་ཡིན་ན་འ་ཆད་འུ་ཐུག་གིས་ཚོད་དཔག་བྱས་པ་ནང་བཞིན་གནོད་སྐྱོན་གང་ཡང་ཡོང་གི་མེད།

<div class="background" markdown="1">
མན་སོར། གལ་སྲིད་ཉིན་མ་ཞིག་ངས་དྲ་རྒྱ་དེ་བཀོལ་སྤྱོད་བྱེད་ཐུབ་པ་མ་ཟད་རྒྱལ་ཁབ་གཞན་ལ་ཡོད་པའི་ངའི་གྲོགས་པོས་ཀྱང་དྲ་རྒྱ་དེ་བལྟ་ཀློག་བྱེད་ཐུབ་ཀྱི་མི་འདུག་བརྗོད་ན་དེ་གཞུང་གིས་དམ་བསྒྲགས་བྱས་པར་ངོས་འཛིན་དགོས་སམ། 

མག་དྷ། དེ་ཡིན་སྲིད་ཀྱི་མ་རེད། དྲ་རྒྱ་འདི་ནས་བལྟ་ཀློག་བྱེད་མཁན་གྱི་མི་ཁ་ཤས་ལ་དཀའ་ངལ་དེ་ཡོང་སྲིད་པ་ཞིག་ཡིན། དེ་མིན་ན་ཁྱེད་རང་གི་གློག་ཀླད་ལ་གནད་དོན་ཞིག་ཡོད་པར་བརྟེན་དྲ་ཤོག་རིགས་ཁ་ཤས་ཤིག་བཤམ་སྟོན་བྱེད་ཀྱི་ཡོད། དེ་དུས་ཁྱེད་རང་ལམ་ཀ་ཏག་ཏག་དེར་ཤར་བསྐྱོད་བྱེད་ཀྱི་ཡོད་པ་མཚོན་གྱི་ཡོད་ལ་དམ་བསྒྲགས་ཉེན་གཡོལ་མཉེན་ཆས་བེད་སྤྱད་དེ་དྲ་རྒྱ་དེར་ཞུགས་དགོས་པ་ཡང་མངོན་དཔག་བྱེད་ཀྱི་ཡོད། མདོར་ན་བྱ་ཐབས་འདི་ཚོ་ཕྱི་ཕྱོགས་སུ་ཡོད་པའི་ངོ་ཚབ་དྲ་རྒྱར་རག་ལུས་ཡོད་ལ་འདི་ནི་རྒྱལ་ཁབ་གཞན་ལ་ཡོད་པའི་ཁྱེད་རང་གི་གྲོགས་པོར་ཁྱེད་ཀྱི་དྲ་རྒྱ་དེ་ཡོང་གི་ཡོད་མེད་བལྟ་ཚོད་བལྟ་རུ་བཅུག་པ་དང་གཅིག་མཚུངས་ཤིག་ཆགས་ཀྱི་ཡོད། 
</div>


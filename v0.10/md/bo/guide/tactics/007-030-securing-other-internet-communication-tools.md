

---

lang: bo
community: guide
type: tactics
legacy: True
child: True
weight: 3
depth: 3
title: Securing other Internet communication tools

---

ཨེ་མལ་དང་མྱུར་འཕྲིན། དེ་བཞིན་[*VoIP*](/bo/glossary#VoIP) མཉེན་ཆས་ལ་ཉེན་སྲུང་ཡོད་མེད་ནི། ཁྱེད་རང་གིས་བྱ་ཐབས་ག་རེ་འདེམ་སྒྲུག་བྱས་ཏེ་བེད་སྤྱོད་བྱེད་མིན་ལ་རག་ལུས་ཡོད། 

**ཁྱེད་རང་གི་མྱུར་འཕྲིན་མཉེན་ཆས་ཉེན་སྲུང་བྱེད་སྟངས།**

ཁྱེད་ཀྱི་དྲ་ལམ་ཐོག་ཡོད་པའི་མྱུར་འཕྲིན་ནམ་བབ་ཅོལ་ 'chat' བཤད་སའི་གར་སྟེགས་འདི་ནི་ཨེ་མལ་ནང་བཞིན་མིའི་བལྟ་སྲུང་འོག་ཡོད་དུས་ཉེན་ཁ་འཕྲད་ཀྱི་ཡོད། སྟབས་ལེགས་པ་ཞིག་ལ་དེང་སང་བབ་ཅོལ་བཤད་སའི་གར་སྟེགས་དེར་རང་སྲུང་བྱེད་ཡག་གི་མཐུན་རྐྱེན་ཡོད། ཨེ་མལ་ནང་བཞིན་ཉེན་མེད་བརྒྱུད་ལམ་དེ་ཚོར་ཡང་གཅིག་མཚུངས་ཁྱེད་རང་དང་ཁྱེད་རང་གི་མྱུར་འཕྲིན་གཏོང་ཡུལ་ལ་མཉེན་ཆས་གཅིག་པ་བེད་སྤྱོད་གཏོང་དགོས་པ་དང་ཉེན་སྲུང་གི་སྔོན་འགོག་ཀྱང་གཅིག་པ་བྱེད་དགོས་པ་དེ་ལྟར་དེ་ཚོར་ཡང་བྱེད་དགོས་ཀྱི་ཡོད། 

བབ་ཅོལ་བྱེད་སའི་[*Pidgin*](/bo/glossary#Pidgin)མཉེན་ཆས་འདིས་མྱུར་འཕྲིན་མང་པོ་ཞིག་རམ་འདེགས་བྱེད་ཀྱི་ཡོད་དུས་བེད་སྤྱོད་གཏོང་སྐབས་ཁ་བྱང་བརྗེ་པོ་རྒྱག་དགོས་པ་དང་། འབྲེལ་གཏུགས་མི་སྣའི་ཐོ་འགོད་ཡང་བསྐྱར་བྱེད་དགོས་པ་ཆགས་ཀྱི་མེད། [*Pidgin*](/bo/glossary#Pidgin)མཉེན་ཆས་འདིའི་ཐོག་ཁེ་གཙང་རང་སྲུང་བྱས་ཏེ་སྐད་ཆ་བཤད་དགོས་ན། ཁྱེད་རང་གིས་*Off-the-Record [*OTR*](/bo/glossary#OTR)*ཞེས་པ་འདི་གློག་ཀླད་ནང་ནང་འཇུག་བྱེད་དགོས། བྱ་ཐབས་འདི་ནི་སྟབས་བདེ་ཞིག་ཡིན་པས་ངེས་པར་བཀོལ་སྤྱོད་བྱེད་དགོས། དེ་ཡང་ (OTR) ཉེན་མེད་མྱུར་འཕྲིན་བཀོལ་སྤྱོད་བྱེད་སྟངས་ཀྱི་ལམ་སྟོན་ཁག་ལ་གཟིགས་ན་མཁྱེན་ཐུབ།

<div class="getstarted" markdown="1">
**Hands-on: Get started with the** [*Pidgin with OTR - Secure Instant Messaging Guide*](/en/pidgin_main)
</div>

<div class="background" markdown="1">
ཕེབ་ལོ། གལ་སྲིད་ (Yahoo) མལ་ལ་སྲུང་ཆ་ཡག་པོ་མེད་པ་ཡིན་ན་ (Yahoo chat) ལ་ཡང་དེ་བཞིན་རེད་དམ།

ཁལོ་ཀྲི་ཡ། གལ་སྲིད་སྙན་ཐོ་ཞིག་མྱུར་འཕྲིན་ཐོག་ནས་གྲོས་བསྡུར་བྱེད་དགོས་ཐུག་ན་མི་ཚང་མ་ལ་ (Pidgin) དང་ (OTR) གཉིས་གློག་ཀླད་ནང་ངེས་པར་ནང་འཇུག་བྱེད་དགོས་པ་ཤེས་དགོས། དེ་གཉིས་གང་རུང་ནང་འཇུག་བྱེད་ཐུབ་ན་བབ་ཅོལ་བཤད་ས་ (Yahoo chat) ལ་སོགས་ང་ཚོས་བཀོལ་སྤྱོད་བྱེད་ཐུབ་ཀྱི་རེད། 

</div>

**ཁྱེད་ཀྱི་ (VoIP) མཉེན་ཆས་ཉེན་སྲུང་བྱེད་སྟངས།**

[*VoIP*](/en/glossary#VoIP) མཉེན་ཆས་འདི་བེད་སྤྱོད་བྱེད་མཁན་གཉིས་ནི་རིན་མེད་ངང་ཕན་ཚུན་སྐད་ཆ་བཤད་ཐུབ་ཀྱི་ཡོད་པ་མ་ཟད་རྒྱལ་སྤྱི་རྒྱལ་ནང་གི་ཁ་པར་ཁག་ལ་རིན་པ་དེ་ཙམ་སྤྲད་མི་དགོས་པའི་ཐོག་སྐད་ཆ་བཤད་ཐུབ་ཀྱི་ཡོད། དེར་བརྟེན། བྱ་ཐབས་འདི་ནི་ཧ་ཅང་བེད་སྤྱོད་ཅན་ཞིག་ཡིན་པ་ང་ཚོས་རྟོགས་ཐུབ། དེང་སང་སྐད་གྲགས་ཆེ་བའི་ [*VoIP*](/bo/glossary#VoIP)  དྲ་རྒྱ་ཁག་ནི་ [Skype](http://www.skype.com), [Google Talk](http://www.google.com/talk), [Yahoo! Voice](http://voice.yahoo.com/), [MSN Messenger](http://explore.live.com/windows-live-messenger)ལ་སོགས་པ་འདི་ཚོ་ཡིན།

དྲ་ཐོག་ཏུ་སྐད་ཆ་བཤད་ཡག་ཡོད་པའི་བརྒྱུད་ལམ་འདི་དག་ནི་ཉེན་སྲུང་མེད་པའི་ཨེ་མལ་དང་མྱུར་འཕྲིན་ལས་བཙན་པ་གང་ཡང་མེད། ཁྱེད་རང་གིས་བརྒྱུད་ལམ་འདི་བེད་སྤྱད་དེ་གནད་འགག་ཆེ་བའི་གནས་ཚུལ་ཁག་བསམ་ཚུལ་བརྗེ་ལེན་བྱེད་དགོས་ན་བརྡ་ཚིག་ཡོད་པའི་བྱ་ཐབས་ཤིག་བེད་སྤྱད་དེ་གཏོང་ཡུལ་དེའི་གློག་ཀླད་ནང་མཁོ་སྤྲོད་བྱེད་དགོས། མང་ཚོགས་ཀྱིས་བརྟག་དཔྱད་བྱས་ཏེ་ཡིད་ཆེས་ཐོབ་པའི་དུས་ཐོག་བསྐྱར་ཞིབ་བྱས་པའི་རིན་མེད་གུ་ཡངས་ཀྱི་མཉེན་ཆས་ཁག་བཀོལ་སྤྱོད་ཡག་ཤོས་དེ་བྱེད་ཐུབ་པ་བྱེད་དགོས། ང་ཚོས་ལམ་སྟོན་བྱས་པའི་དྲ་རྒྱ་[*Jitsi*](http://jitsi.org/) ཁག་ལ་བཀོལ་སྤྱོད་ཀྱིས་ཚོད་ལྟ་ཞིག་གྱིས་དང་ཁྱེད་ལ་ཕན་ཐོགས་ཡོང་སྲིད་པ་ཞིག་ཡིན།


**(Skype) ཀྱི་སྐོར་ལ་ཉེན་སྲུང་དོ་སྣང་བྱེད་སྟངས།**

[*Skype*](/en/glossary#Skype)ནི་མི་མང་ཆེ་བས་བཀོལ་སྤྱོད་བྱེད་སའི་དྲ་ཐོག་གི་གར་སྟེགས་ཤིག་ཡིན་པ་མ་ཟད་ཁ་པར་དང་ལག་ཐོག་ཁ་པར་ལ་ཡང་བཀོལ་སྤྱོད་བྱེད་ཐུབ་པའི་དྲ་རྒྱ་ཞིག་ཡིན། ཡིན་ནའང་། དྲ་རྒྱ་འདིས་གནས་ཚུལ་ཁག་ཉེན་སྲུང་བྱེད་ཡག་ལ་ཕན་ཐོགས་དེ་ཙམ་ཡོང་གི་མེད་པས་ཁྱེད་ཀྱིས་གཤམ་དུ་གཟིགས་ན་མཁྱེན་ཐུབ། 

(Skype) ལ་ཆ་བཞག་ན་འཕྲིན་ཐུང་གཏོང་ཡག་དང་སྐད་ཆ་བཤད་ཡག་གཉིས་ཀ་ཡོང་དགོས་ན་བེད་སྤྱོད་བྱེད་མཁན་གཉིས་ཀར་དྲ་རྒྱ་དེ་དགོས་ཀྱི་ཡོད། གལ་སྲིད་དྲ་རྒྱ་དེ་མི་གཉིས་ཀར་མེད་པའམ་ཡང་ན་གཅིག་ལ་མེད་པ་ཡིན་ན་འཕྲིན་ཐུང་དང་ཁ་པར་སོགས་གཏོང་ཐུབ་ཀྱི་མེད།

གལ་སྲིད་མི་གཉིས་ཀས་ (Skype) བེད་སྤྱོད་གཏོང་གི་ཡོད་ན་འདིས་བརྡ་ཚིག་གིས་ཉེན་སྲུང་ཡོད་པའི་ཐོག་མི་གཞན་ལ་ཁ་པར་ཐོག་འབྲེལ་ལམ་བྱེད་ཐུབ་ཀྱི་ཡོད། ཡིན་ནའང་། འདི་ནི་སྒེར་གྱི་བདག་དབང་ཡོད་པའི་དྲ་རྒྱ་ཞིག་ཡིན་དུས་བརྡ་ཚིག་གི་བཀག་རྒྱ་དེར་བསྐྱར་ཞིབ་བྱས་ཏེ་རང་དབང་ངང་བཀོལ་སྤྱོད་བྱེད་ཡག་གི་མཐུན་རྐྱེན་དེ་ཡོང་མི་སྲིད་པ་ཞིག་ཡིན། དེར་བརྟེན། དྲ་རྒྱ་འདི་བཀོལ་སྤྱོད་བྱེད་མཁན་དང་ཁོང་ཚོའི་གནས་ཚུལ་ལ་བརྟག་ཞིབ་བྱེད་ཐུབ་མི་སྲིད་པ་ཞིག་ཡིན། འདིའི་སྐོར་ལ་ཞིབ་ཕྲ་ཤེས་འདོད་ན་སློབ་ཚན་དང་པོའི་བརྗོད་དོན་[***ཇི་ལྟར་ཁྱེད་རང་གི་གློག་ཀླད་མཉེན་ཆས་རྗུན་མ་དང་གློག་ཀླད་མཁས་པའི་འཁྲུལ་སྣང་ལས་ཉེན་སྲུང་བྱེད་ཐུབ་བམ།***](/bo/chapter-1)ཞེས་པ་དང་སློབ་ཚན་དང་པོའི་བཞི་པ་སྟེ་[***ཁྱེད་རང་གི་མཉེན་ཆས་དུས་ཐོག་ཏུ་གསོག་འཇོག་བྱེད་སྟངས།***](/bo/chapter_1_4)ཞེས་པའི་རིན་མེད་གུ་ཡངས་ཀྱི་མཉེན་ཆས་བཀོལ་སྤྱོད་བྱེད་སྟངས་ཁག་ལ་གཟིགས་ན་མཁྱེན་ཐུབ། 

(Skype) ནི་ཉེན་སྲུང་བཙན་པོ་མེད་པའི་དྲ་རྒྱ་ཞིག་ཡིན་དུས། གལ་སྲིད་གནད་འགག་ཆེ་བའི་གནས་ཚུལ་བཤད་དགོས་པ་དང་འབྲི་དགོས་པ་ཆགས་པ་ཡིན་ན་ཁྱེད་ཀྱིས་སྔོན་འགོག་ཁ་ཤས་ཤིག་ངེས་པར་བཀོལ་སྤྱོད་བྱེད་དགོས།

- [www.skype.com](http://www.skype.com) ཞེས་པ་ནས་དྲ་རྒྱ་དེ་ཕབ་ལེན་གྱིས་ནང་འཇུག་བྱས་པ་ཡིན་ན་སོ་ཉུལ་མཉེན་ཆས་ཀྱིས་གནོད་སྐྱོན་ལས་འགོག་སྲུང་བྱེད་ཐུབ་ཀྱི་ཡོད། དྲ་རྒྱ་ངོ་མ་དེར་ཁྱེད་ཀྱིས་མཐུད་འབྲེལ་བྱས་ཡོད་མེད་ནི་ (URL) བེད་སྤྱད་དེ་བརྟག་ཞིབ་ནན་པོ་བྱེད་དགོས། རྒྱལ་ཁབ་ཁ་ཤས་ནང་ (Skype) བེད་སྤྱོད་གཏོང་ཆོག་གི་མེད་དུས་དྲ་རྒྱ་རྫུས་མ་ཁ་ཤས་ (Skype) ཡིན་ཁུལ་གྱིས་བཀོལ་སྤྱོད་བྱེད་ཀྱི་ཡོད། གནས་ཚུལ་དེ་ལྟ་བུར་དྲ་རྒྱ་རྫུན་མས་འགོག་རྐྱེན་སྤྲོད་ཀྱི་ཡོད་དུས་ངེས་པར་གཟབ་གཟབ་བྱེད་དགོས། [སློབ་ཚན་བརྒྱད་པའི་](/bo/chapter-8)ནང་འགྲེལ་བརྗོད་ཞུས་ཡོད་པའི་བྱ་ཐབས་འདི་ཚོ་ཐབས་ཀྱིས་བསླུས་ཏེ་ (Skype) ཐོན་གསར་ཤོས་དེ་ཕབ་ལེན་གྱིས་ནང་འཇུག་བྱེད་དགོས། 
-	ཁྱེད་རང་གི་ (Skype) གསང་ཡིག་རྟག་པར་བརྗེ་པོ་རྒྱག་རྒྱུ་ནི་གལ་འགངས་ཆེན་པོ་ཆགས་ཡོད། དྲ་རྒྱ་འདིས་ས་ཆ་འདྲ་མིན་ནས་བེད་སྤྱོད་བྱེད་མཁན་སྣ་ཚོགས་དུས་གཅིག་ཏུ་གར་སྟེགས་ཐོག་འཕོ་ལེན་གྱིས་དྲ་རྒྱ་དེ་བཀོལ་སྤྱོད་བྱེད་ཐུབ་པ་བཟོ་གི་ཡོད། གལ་སྲིད་ཁྱེད་ཀྱི་གསང་ཡིག་དེ་ནང་སྒྲིག་བྱས་པ་ཡིན་ན་མི་གཞན་གྱིས་བེད་སྤྱོད་བྱེད་སྲིད་པའི་ཉེན་ཁ་ཡོད། དྲ་རྒྱ་དེའི་ནང་ཞུགས་ཡོད་པའི་མི་ཚོར་འཕྲིན་ཐུང་ཚང་མ་འབྱོར་བ་མ་ཟད་ཁ་པར་བཀོལ་སྤྱོད་བྱེད་ཡག་རག་གི་ཡོད། དེར་བརྟེན། ཁྱེད་རང་ཉེན་ཁ་དེ་ལས་ཐར་དགོས་ན་ངེས་པར་གསང་ཡིག་བརྗེ་པོ་རྒྱག་དགོས། 
- (Skype) ཐོག་ཡོད་པའི་རང་སྲུང་བྱེད་ཡག་དེ་ཕབ་ལེན་བྱས་པ་ཡིན་ན་དེས་བབ་ཅོལ་གྱི་སྐད་ཆ་དེ་ཚོ་ཉར་འཚག་བྱེད་ཀྱི་མ་རེད། 
- (Skype) གྱིས་རང་འགུལ་ངང་འབྱོར་བའི་ཡིག་སྣོད་དེ་ཚོ་ནུས་མེད་བཟོ་ཐུབ་པ་ཞིག་ལམ་སྟོན་བྱེད་དགོས། གང་ཡིན་ཞེ་ན། ཡིག་སྣོད་དེ་ཚོ་བརྒྱུད་གློག་ཀླད་ལ་འགོག་རྐྱེན་བཟོ་མཁན་སོ་ཉུལ་མཉེན་ཆས་དང་མཉེན་ཆས་རྫུན་མ་དེ་འདྲ་མང་པོ་ཡོང་གི་ཡོད། 
- སོ་སོས་ཁྱེད་རང་དང་འབྲེལ་བ་བྱེད་མཁན་གྱི་མི་དེ་ངོ་རྟགས་ངེས་པར་ཆོད་དགོས། དེ་ནི་ཁྱེད་རང་གིས་སྐད་ཆ་བཤད་འདོད་ཡོད་མཁན་གྱི་མི་དེར་སྐད་ཆ་བཤད་ན་ཧ་གོ་ཐུབ་ཡག་ཞིག་ཡིན།
- ཁྱེད་ཀྱི་ (Skype) མིང་དེ་ཁྱེད་རང་དང་ཡང་ན་ཁྱེད་རང་གི་མིང་། དེ་བཞིན་ཁྱེད་རང་གི་ཚོགས་པའི་མིང་སོགས་དང་འབྲེལ་བ་ཡོད་མེད་བརྟག་ཞིབ་བྱེད་དགོས།
- ཁྱེད་ཀྱི་ག་དུས་ཡིན་ཡང་འབྲེལ་བ་བྱེད་སའི་ཐབས་ལམ་གཞན་ཞིག་འཚོལ་དགོས། གང་ཡིན་ཞེ་ན། སྐབས་རེ་ (Skype) དྲ་ལམ་གྱི་དཀའ་ངལ་འོག་བེད་སྤྱོད་གཏོང་ཐུབ་ཀྱི་མེད། 
- སྐད་ཆ་བཤད་དུས་གཟབ་གཟབ་བཤད་དགོས། གལ་སྲིད་གནད་འགག་ཆེ་བའི་བརྗོད་གཞིའི་ཐོག་གོ་བསྡུར་བྱེད་དུས་བརྡ་ཚིག་བྱ་ཐབས་བཀོལ་སྤྱོད་བྱེད་པ་ལས་ཐ་སྙད་བེད་སྤྱོད་གཏོང་རྒྱུ་མེད། 

(Skype) དྲ་རྒྱ་འདི་བཞིན་སྐད་གྲགས་ཡོད་མིན་ལ་མ་ལྟོས་པར་གོང་འཁོད་གནས་ཚུལ་ཁག་ལ་བསམ་གཞིགས་བྱེད་རྒྱུ་ནི་ཉེན་སྲུང་གནད་དོན་དང་འབྲེལ་བ་ཡོད་པ་ཞིག་ཡིན་དུས་ངེས་པར་ཁྱེད་ཀྱིས་བསམ་བློ་གཏོང་དགོས་པ་ཞིག་ཆགས་ཡོད། དེར་བརྟེན། ང་ཚོས་ཁྱེད་རང་ལ་དྲ་རྒྱ་དེ་ལྟ་བུ་བེད་སྤྱོད་གཏོང་ཡག་ལ་བྱ་ཐབས་འདི་ཚོ་ (VoIP) ཆེད་ Jitsi དང་[*Pidgin*](/bo/glossary#Pidgin)མཉམ་[*OTR*](/bo/glossary#OTR) བེད་སྤྱོད་གཏོང་ཤེས་པ་བྱེད་དགོས།




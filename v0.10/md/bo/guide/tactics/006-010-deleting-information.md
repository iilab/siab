

---

lang: bo
community: guide
type: tactics
legacy: True
child: True
weight: 1
depth: 3
title: Deleting information

---

གློག་ཀླད་མ་ལག་བཀོལ་སྤྱོད་ཀྱི་བྱ་ཐབས་ཐོག་ནས་བསམ་བློ་བཏང་པ་ཡིན་ན་ཁྱེད་རང་གི་གློག་ཀླད་ཐོག་གནས་ཚུལ་སུབ་ཡག་གི་བྱེད་ལས་ཤིག་མེད། ཡིན་དང་ཡིན། ཁྱེད་རང་གི་གནས་ཚུལ་དེ་ཡིག་ཆ་བླུག་སའི་གད་སྣོད་ནང་བརྫངས་ཐུབ་པ་མ་ཟད་བླུག་སྣོད་དེ་སྟོང་པ་བཟོ་ཐུབ་ཀྱི་ཡོད། ཡིན་ནའང་།ཁྱེད་ཀྱིས་འདྲ་གཟུགས་དང་གློག་ཀླད་ནང་སྦས་སྐུང་བྱས་པའི་ཡིག་སྣོད་ཀྱི་མིང་དེ་ཚོ་གཙང་མ་གཙང་ཀྱང་མེད་པ་བཟོ་ཐུབ་པ་མ་ཟད་བེད་སྤྱོད་ག་པར་བཏང་ཀྱང་གཏོང་ཆོག་པའི་སྟོང་ཆ་ཞིག་ལྷག་གི་ཡོད། སྟོང་ཆ་དེ་དུས་ཐོག་ཏུ་བེད་སྤྱོད་གཏོང་མ་ཐུབ་ན་སུབ་ཚར་བའི་གནས་ཚུལ་དེ་ཚོས་བཙན་སྲུང་བྱས་པ་ལྟར་ཡིག་ཆ་འགེང་བཞིན་པའི་བང་ཁྲི་དེའི་མིང་བྱང་མེད་པ་བཟོས་ཀྱང་དེའི་རང་བཞིན་ངོ་མ་མ་བརླག་པར་སྡོད་པ་དང་གཅིག་མཚུངས་ཆགས་ཀྱི་རེད། དེར་བརྟེན། གལ་སྲིད་ཁྱེད་ཀྱི་གློག་ཀླད་ནང་མཉེན་ཆས་ཡག་པོ་དང་ནུས་སྟོབས་ལྡན་པ་ཞིག་ཡོད་ན་གློ་བུར་སྟེས་དབང་གིས་རྐྱེན་པས་ཁྱེད་ཀྱིས་སུབ་པའི་ཡིག་ཆ་ཁག་སླར་གསོ་བྱེད་ཐུབ་ཀྱི་རེད། དེའི་སྐོར་ལ་ཞིབ་ཕྲ་སློབ་ཚན་ལྔ་པའི་ནང་འགྲེལ་བརྗོད་ཞུས་ཚར་བའི་གནད་དོན་ཏེ་[***ཡིག་ཆ་བརླག་དོར་ཤོར་བ་ཁག་ཇི་ལྟར་སླར་གསོ་བྱེད་དགོས་སམ་***](/bo/chapter-5)ཞེས་པ་དེར་གཟིགས་ན་ཁྱེད་ཀྱིས་མཁྱེན་ངེས་ཡིན།

དུས་རྒྱུན་གློག་ཀླད་བེད་སྤྱོད་གཏོང་དུས་ཁྱེད་རང་གིས་མ་ཤེས་པའི་ཐོག་ཡིག་ཆ་བཟོ་པ་དང་སུབ་ཐུབ་ཀྱི་ཡོད། དཔེར་ན། གལ་སྲིད་ཁྱེད་རང་གིས་སྙན་ཐོ་རིང་པོ་ཞིག་འབྲི་གི་ཡོད་ན་བདུན་ཕྲག་ཅིག་ལྷག་ཉིན་མ་རྟག་པར་ལས་ཀ་བྱེད་དགོས་པ་ཐུག་གི་རེད། བྲིས་ཚར་བའི་ཡིག་ཆ་དེ་ཚོ་དུས་ཐོག་ཏུ་གསོག་འཇོག་བྱས་ཏེ་གློག་ཀླད་ཀྱི་མཁྲེགས་ཆས་ནང་ཕབ་བཤུ་བྱས་ཏེ་ངོ་བཤུས་གསར་པ་དེ་གཅེས་སྲུང་བྱེད་ཀྱི་རེད། དེ་ཚོ་ཉིན་ཁ་ཤས་ཤིག་ཞུ་དག་བྱས་རྗེས་བརྒྱུད་རིམ་འདྲ་མིན་ནང་ཁྱེད་ཀྱིས་མ་ཤེས་པའི་ཐོག་ཡིག་ཆ་དེ་ཚོའི་ཐོན་ཁ་ཤས་ཤིག་གསོག་འཇོག་ཆ་ཚང་བྱེད་ཐུབ་ཀྱི་རེད།

སྤྱིར་བཏང་གློག་ཀླད་ཀྱི་ཡིག་ཆ་ཐོན་རྙིང་པ་དེ་ཚོ་རྩ་མེད་སུབ་ཀྱི་རེད། ཡིན་ནའང་། པར་བཤུས་གསར་པ་བཟོ་དགོས་པ་ཆགས་དུས་སླར་བཞག་ས་ཏག་ཏག་དངོས་གནས་དེ་འཚོལ་དགོས་ཀྱི་མེད། དེའི་ཚབ་ཏུ་གོང་དུ་འགྲེལ་བརྗོད་ཞུས་པའི་ཐོན་གསར་པ་དེ་འཇོག་སའི་ལྟ་སྡུག་བང་ཁྲི་དེའི་མིང་བྱང་མེད་པ་བཟོས་པ་ཙམ་མ་ཟད་སྡེ་ཚན་གསར་པ་ཞིག་བཟོས་ཏེ་རྙིང་པ་དེ་བཀོལ་སྤྱོད་བྱེད་རྒྱུ་མེད། སྔོན་དུ་ཡོད་པའི་སྟོང་ཆ་དེར་ལས་འཆར་གཞན་ཞིག་བཀོལ་སྤྱོད་བྱེད་རྒྱུ་མ་རག་ན་ཡིག་ཆ་དེ་རང་འཇགས་བཞག་དགོས། གལ་སྲིད་ཁྱེད་ལ་བང་ཁྲི་སྟེང་ཡོད་པའི་ཡིག་ཆ་དེ་ཚོ་མེད་པ་བཟོ་རྒྱུའི་རྒྱུ་མཚན་ཡང་དག་ཞིག་རག་པ་ཡིན་ན་ཐོན་གསར་ཤོས་ཀྱི་ངོ་བཤུས་དེ་རྩ་མེད་བཟོས་པ་ཙམ་གྱིས་འགྲིག་གི་མེད་ལ་དེ་བས་དེའི་མིང་བྱང་དེ་གཡུག་པ་ཡིན་ན་རྩ་བ་ནས་འགྲིག་ཐབས་མེད།

ཁྱེད་ཀྱིས་གློག་ཀླད་ཀྱི་མཁྲེགས་ཆས་གཅིག་པུ་མ་ཡིན་པར་ཡིག་ཆ་གསོག་འཇོག་བྱེད་ས་དེ་འདྲ་གཞན་དག་ཡོད་པ་ཤེས་དགོས། འོད་སྡེར་དང་བརྙན་པར་འོད་སྡེར། དེ་བཞིན་ལག་ཐོག་ཁ་པར་ནང་གི་དྲན་ཤེས་བྱང་བུ་དང་གློག་ཀླད་ནང་ཡིག་ཆ་འཕོ་ལེན་བྱེད་སའི་ཡོ་ཆས་ལ་སོགས་པའི་ནང་གནས་ཚུལ་གང་ཡིན་ཀྱང་གསོག་འཇོག་བྱེད་ཐུབ་ཀྱི་ཡོད། ཡིན་ནའང་།དེ་ཚོའི་ནང་གསོག་འཇོག་བྱས་ཡོད་པའི་ཡིག་ཆ་ཁག་ཁྱེད་ཀྱིས་སུབ་པ་ཡིན་བསམ་སྟེ་བློས་འགེལ་བྱེད་རྒྱུ་མེད་ལ་བཟོ་བཅོས་བྱ་ཐབས་སྤྱད་དེ་གལ་ཆེའི་ཁག་རྩ་མེད་བཟོས་ཡིན་བསམ་གཏན་ནས་དྲན་རྒྱུ་མེད།



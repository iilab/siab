

---

lang: bo
community: guide
type: tactics
legacy: True
child: True
weight: 1
depth: 3
title: Mobile devices and security 

---

ང་ཚོས་སོ་སོའི་བདེ་འཇགས་ཆེད་ལག་ཐོག་ཁ་པར་བེད་སྤྱོད་ཡག་པོ་གཏོང་ཐུབ་པ་ཤེས་དགོས་དེ་ཡང་སོ་སོས་འབྲེལ་གཏུགས་བྱེད་སའི་མིའམ་ཡིག་ཆ་ཁག་བཀོལ་སྤྱོད་ཡག་པོ་གཏོང་ཐུབ་པ་བྱེད་དགོས། དེ་ཚོ་དོ་དམ་ཡག་པོ་བྱེད་མ་ཐུབ་པ་ཡིན་ན་ཁྱེད་རང་གི་གནས་ཚུལ་དང་འབྲེལ་མོལ་ཁག་ལ་ཉེན་ཁ་དང་དོ་ཕོག་ཡོང་སྲིད་པ་ཞིག་ཡིན་པས་དོ་སྣང་ཡག་པོ་སྤྲད་དེ་བཀོལ་སྤྱོད་བྱེད་དགོས།

* ལག་ཐོག་ཁ་པར་ནི་སྒེར་གྱིས་ཚོང་དོན་ཆེད་དམིགས་ནས་བཟོས་པ་ཞིག་ཡིན་དུས་གཞུང་གི་དོ་དམ་འོག་ཡོད། སྒེར་དང་གཞུང་གི་སྟངས་འཛིན་གང་འདྲ་ཞིག་འོག་ལ་ཡོད་ནའང་དེ་བེད་སྤྱོད་གཏོང་མཁན་གྱི་གནས་ཚུལ་དང་འབྲེལ་ལམ་ཁག་དེ་ཙམ་དེས་དོན་ཐོག་ཤེས་རྟོགས་ཐུབ་ཀྱི་མེད་ལ་སྐད་ཆ་དང་འཕྲིན་ཐུང་དེ་བཞིན་ཡོ་ཆས་དང་བཀོལ་སྤྱོད་བྱེད་མཁན་གྱི་གནས་བབ་སོགས་ཁོང་ཚོས་དོ་དམ་བྱེད་ཐུབ་ཀྱི་མེད། 

* ལག་ཐོག་ཁ་པར་གྱི་བཀོལ་སྤྱོད་མ་ལག་དེ་དག་གི་བཟོ་བལྟ་དང་ཁྱད་ཆོས་ནི་བེད་སྤྱོད་གཏོང་མཁན་ཚོའི་འདོད་པ་དང་བསྟུན་ནས་ཁེ་ལས་ཀྱིས་བཟོས་པ་ཞིག་ཡིན་དུས་ཁྱད་ཆོས་ཕུན་སུམ་ཚོགས་པ་ཡོད། དེ་ཡང་ལག་ཐོག་ཁ་པར་དེ་དག་ལ་ཞབས་ཞུ་སྒྲུབ་མཁན་གང་འདྲ་ཞིག་ཡིན་རུང་ (OS) ནང་སྦེད་སྐུང་དོ་དམ་བྱེད་ནུས་པའི་ཁྱད་ཆོས་དེ་འདྲ་ནང་འཇུག་བྱས་ཡོད། 

* ལོ་ཁ་ཤས་ནང་ལག་ཐོག་ཁ་པར་བེད་སྤྱོད་གཏོང་མཁན་མང་དུ་ཕྱིན་ཡོད། དེང་དུས་ཀྱི་ལག་ཐོག་ཁ་པར་ཁག་ལ་དྲ་བ་ཡོད་པས་སྟབས་བདེའི་གློག་ཀླད་ཁག་ནང་དེ་བརྒྱུད་དྲ་བ་བཀོལ་སྤྱོད་བྱེད་ཐུབ་ཀྱི་ཡོད། 

གནད་དོན་བྱེ་བྲག་པ་ཞིག་ཉེན་སྲུང་བྱེད་དགོས་ཀྱི་ཡོད་ན་དེའི་སྐོར་གནས་ཚུལ་ཁ་ཤས་ཤིག་ཁྱེད་ཀྱིས་ངེས་པར་ཤེས་དགོས། དེ་ཡང་། ཁྱེད་རང་གི་ཁ་པར་དང་འཕྲིན་ཐུང་གི་ནང་དོན་གང་ཡིན་ནམ། ཁྱེད་རང་ག་དུས་སུ་དང་འབྲེལ་བ་བྱས་པ་ཡིན་ནམ། ག་ནས་ཁ་པར་གཏོང་གི་ཡོད་དམ་ཞེས་པ་སོགས་ཀྱི་གནད་དོན་ལ་བསམ་གཞིགས་ངེས་པར་གནང་དགོས། 

* **ཐབས་ལམ་འདྲ་མིན་བརྒྱུད་གནས་ཚུལ་ཁག་ལ་ཉེན་ཁ་འཕྲད་ཀྱི་ཡོད།**<br> ལག་ཐོག་ཁ་པར་ནས་འབྱོར་བའི་གནས་ཚུལ་ཁག་ལ་ཉེན་ཁ་འཕྲད་ཀྱི་ཡོད། དེ་ཡང་ལག་ཐོག་ཁ་པར་མཁོ་སྤྲོད་བྱེད་མཁན་ཚོས་ང་ཚོས་བསྐུར་བའི་འཕྲིན་ཐུང་དང་ཁ་པར་ནང་གི་སྐད་ཆ་སོགས་ཁོང་ཚོའི་དྲ་རྒྱ་བརྒྱུད་ཤེས་རྟོགས་ཐུབ་ཀྱི་ཡོད་པས་ཉེན་ཁ་འཕྲད་ཀྱི་ཡོད། ཁྲིམས་ཐོག་ནས་རྒྱལ་ཁབ་འདྲ་མིན་ནང་ཡོད་པའི་ཁ་པར་མཁོ་སྤྲོད་བྱེད་མཁན་ཚོར་ཁ་པར་ནང་གི་གནས་ཚུལ་ཁག་བདག་བཟུང་བྱེད་ཡག་ཆོག་མཆན་སྤྲད་ཡོད། ཡིན་ནའང་། རྒྱལ་ཁབ་ཁ་ཤས་ནང་ཁ་པར་མཁོ་སྤྲོད་བྱེད་མཁན་ཚོར་གཞུང་ངོས་ནས་སྟངས་འཛིན་ནན་པོ་བྱེད་ཀྱི་ཡོད། རིན་གོང་ཆེན་པོ་དེ་ཙམ་སྤྲད་མེད་པའི་ལག་ཐོག་ཁ་པར་བེད་སྤྱོད་གཏོང་མཁན་ཚོའི་སྐད་ཆ་དང་འཕྲིན་ཐུང་ཁག་སྐབས་འཚོལ་རིང་ལུགས་པ་གསུམ་པ་ཞིག་གིས་འཇུ་བཟུང་བྱེད་ཀྱི་ཡོད་པར་བརྟེན་ཉེན་ཁ་ཆེན་པོ་ཡོད། 

* **ལག་ཐོག་ཁ་པར་བརྒྱུད་གནས་ཚུལ་བསྐུར་མཁན་དང་འབྱོར་མཁན་གཉིས་བར་ཉེན་ཁ་ཅན་གྱི་གནས་ཚུལ་དེ་འདྲ་ལྷགས་ཀྱི་ཡོད།**<br>  དེ་ཡང་དཔེར་ན་དེའི་ནང་གསོག་འཇོག་བྱས་ཡོད་པའི་གནས་ཚུལ་ཏེ་ཁ་པར་ག་དུས་འབྱོར་ཡོད་མེད་དང་བཏང་ཡོད་མེད། འཕྲིན་ཐུང་འབྱོར་བ་དང་བཏང་བ་རིགས། འབྲེལ་བ་བྱེད་སའི་ཁ་བྱང་། དེ་བཞིན་པར་དང་བརྙན་པར་ཡིག་སྣོད་སོགས་ལ་ཉེན་ཁ་འཕྲད་ཀྱི་ཡོད། ཡིག་ཆ་འདི་དག་གིས་ཁྱེད་རང་གི་འབྲེལ་གཏུགས་བྱེད་ས་དང་སོ་སོའི་གྲོགས་པོ་དེ་བཞིན་སོ་སོ་སོགས་ཀྱི་སྐོར་གསལ་སྟོན་བྱེད་ཀྱི་ཡོད། དེར་བརྟེན་ཁྱེད་ཀྱིས་ཁ་པར་ཁ་ཤས་ཤིག་བཀོལ་སྤྱོད་བྱས་ཀྱང་གནས་ཚུལ་འདི་ཚོ་ཉེན་སྲུང་བྱེད་ཐུབ་ཡག་དཀའ་ལས་ཁག་པོ་ཆགས་ཡོད།  དེང་དུས་ཀྱི་ལག་ཐོག་ཁ་པར་ནི་སྦ་ཁུག་དང་དོ་མཉམ་པའི་གློག་ཀླད་ཞིག་ཡིན། དེར་ཁྱད་ཆོས་ག་ཚོད་ཀྱི་མང་བ་ཡོད་པ་ཙམ་གྱིས་དེ་སྲིད་དུ་ཉེན་ནའང་ཆེ་བ་ཡོད། དེ་དང་ཕྱོགས་མཚུངས་དྲ་བར་མཐུད་ཐུབ་པའི་ལག་ཐོག་ཁ་པར་དེ་གློག་ཀླད་དང་དྲ་བ་ཁག་ལ་བཀོལ་སྤྱོད་བྱས་ན་འགོག་རྐྱེན་བཟོ་མཁན་གྱི་ཡོ་ཆས་ཤིག་ཆགས་ཀྱི་རེད། 

* **ལག་ཐོག་ཁ་པར་གྱིས་སོ་སོ་ག་པར་ཡོད་མེད་རྩིས་སྤྲོད་ཀྱི་ཡོད།**<br>  དེ་ཡང་། དཔེར་ན། དུས་རྒྱུན་ནང་བཞིན་ལག་ཐོག་ཁ་པར་གྱིས་རང་འགུལ་ངང་ཁ་པར་མཁོ་སྤྲོད་བྱེད་མཁན་དེར་དེ་དུས་རང་ཉིད་ག་པར་ཡོད་མེད་ཀྱི་གནས་ཚུལ་ཁག་བརྡ་ལན་སྤྲོད་ཀྱི་ཡོད། དེ་ཡང་དེང་སང་[GPS](/bo/glossary#GPS)ལག་བསྟར་བྱེད་སྒོ་བརྒྱུད་དྲ་ཐོག་ནས་པར་དང་འཕྲིན་ཐུང་བཏང་སྟེ་གནས་ཚུལ་ལམ་མི་ག་པར་ཡོད་མེད་འཁྲུལ་མེད་ཕྱོགས་སྟོན་བྱེད་ཐུབ་ཀྱི་ཡོད། 

**བཟོ་ལས་ཀྱི་ཐོན་སྐྱེད་འཕེལ་རྒྱས་འགྲོ་བ་དང་སྟབས་བསྟུན་ཁྱད་ཆོས་ལྡན་པའི་ལག་ཐོག་ཁ་པར་མང་པོ་བཟོ་སྐྲུན་བྱས་ཡོད། ཡིན་ནའང། དེ་ཚོ་བཀོལ་སྤྱོད་བྱེད་དུས་ཉེན་ཁ་མང་བ་ཡོད།**

<div class="background" markdown=1>
ལྦོར་ཎ། བུ། ངས་དེ་རིང་ནས་བཟུང་ལག་ཐོག་ཁ་པར་འདི་ཚོགས་འདུ་ཚོགས་ཡག་ལ་བེད་སྤྱོད་གཏོང་གི་ཡིན། ཡིན་ནའང་། ངའི་བསམ་པ་ལ་ཁོང་ཚོས་བཟོ་གྲཱ་དང་སོ་སོའི་ཁང་པའི་ནང་ཡོད་པའི་ཁ་པར་དེ་སྐད་ཆ་ཉན་ཡག་ལ་བེད་སྤྱོད་བྱེད་ཀྱི་རེད་བསམ་གྱི་འདུག

དྷེ་ལར། པ་ལགས། མཐའ་མ་དེར་ཁྱེད་རང་ལ་ལག་ཐོག་ཁ་པར་རག་པ་དེ་ངར་དགའ་སྤྲོ་ཆེན་པོ་བྱུང་། ཡིན་ནའང་། ཁྱེད་རང་གིས་ལག་ཐོག་ཁ་པར་འདིས་ག་རེ་བྱེད་ཐུབ་ཀྱི་ཡོད་མེད་ཤེས་ཀྱི་ཡོད་དམ།བུ་ཡིན་དང་ཡིན། 

འདི་ཁ་པར་རེད། འདིས་ངས་མི་གཞན་ལ་སྐད་ཆ་བཤད་ཐུབ་ཀྱི་ཡོད་ལ་མི་གཞན་གྱིས་ཀྱང་ང་ལ་ལན་རྒྱག་ཐུབ་ཀྱི་ཡོད། ང་ག་པར་ཡོད་ཀྱང་འདི་བཀོལ་སྤྱོད་བྱེད་ཐུབ་ཀྱི་ཡོད་ལ་མི་གཞན་ལ་འཕྲིན་ཐུང་ཡང་གཏོང་ཐུབ་ཀྱི་ཡོད། མི་གཞན་གྱིས་ཀྱང་དེ་དེ་བཞིན་དུ་དེ་བཀོལ་སྤྱོད་ཀྱིས་ང་རང་ལ་ལན་འདེབས་རྒྱག་གི་ཡོད།

དྷེ་ལར། འདི་དངོས་གནས་རེད། ཡིན་ནའང་། འདི་ཚོ་ཚང་མ་དངོས་གནས་མ་རེད། དེང་སང་ལག་ཐོག་ཁ་པར་བརྒྱུད་ལས་ཀ་མང་པོ་ཞིག་བྱེད་ཡག་ཡོད། དེར་བརྟེན་ཉེན་ཁ་དང་གདོང་ལེན་བྱེད་ཡག་ལ་གནད་དོན་ཁ་ཤས་ཤིག་ཡོད་པས་ཁྱེད་ཀྱིས་ངེས་པར་བསམ་གཞིགས་བྱས་ཏེ་བཀོལ་སྤྱོད་བྱེད་དགོས།

</div>

ལག་ཐོག་ཁ་པར་གྱི་བདེ་འཇགས་ལ་བསམ་བློ་གཏོང་དགོས་དུས་ཁྱེད་ཀྱིས་གཤམ་གྱི་བྱ་ཐབས་ཁག་ངེས་པར་ལག་ལེན་དོན་འཁྱོལ་བྱེད་ཐུབ་པ་དགོས། 





---

lang: km
community: guide
type: tools
legacy: True
child: True
os: android
weight: 2
depth: 3
title: Orbot and Orfox - Usage

---

### ៣. របៀបប្រើកម្មវិធី Orbot ###

- [**៣.០ ការប្រើប្រាស់ជាមូលដ្ឋាន**](#3.0)
    - [**៣.០.១ របៀបបើកដំណើរការនិងបញ្ចប់ដំណើរការកម្មវិធី Orbot**](#3.0.1)
    - [**៣.០.២ របៀបបើកអ៊ីនធឺណេតជាលក្ខណៈអនាមិក**](#3.0.2)

- [**៣.១ ការប្រើប្រាស់កម្រិតខ្ពស់**](#3.1)
    - [**៣.១.១ អត្តសញ្ញាណថ្មី**](#3.1.1)
    - [**៣.១.២ របៀបប្រើ Bridges**](#3.1.2)
    - [**៣.១.៣ របៀបបើកដំណើរការកម្មវិធី Orbot ជាស្វ័យប្រវត្ត**](#3.1.3)

---

<a name="3.0"></a>
## ៣.០ ការប្រើប្រាស់ជាមូលដ្ឋាន ##

<a name="3.0.1"></a>
## ៣.០.១ របៀបបើកដំណើរការ និងបញ្ចប់ដំណើរការកម្មវិធី Orbot ##

**ជំហានទី ១**. **ចុចជាប់**លើរូបសញ្ញា **Orbot** ដែលមានពណ៌ប្រផេះ នៅត្រង់ចំណុចកណ្តាលនៃអេក្រង់ រហូតដល់វាក្លាយជាពណ៌លឿង និងនិយាយថា *Orbot is starting* (*Orbot កំពុងចាប់ផ្តើមដំណើរការ*)។

![](/sbox/screen/orbot-en-1/014.png) ![](/sbox/screen/orbot-en-1/015.png) 

*រូបភាព ១ និង ២ ៖ បើកដំណើរការកម្មវិធី Orbot*

**ជំហានទី ២**. លើកដំបូងដែលលោកអ្នកចាប់ផ្តើមបើកដំណើរការកម្មវិធី **Orbot** ផ្ទាំងជូនដំណឹងមួយនឹងលេចមកដើម្បីបញ្ជាក់ប្រាប់លោកអ្នកថា បានភ្ជាប់សេវាទៅបណ្តាញ **Tor** ដោយជោគជ័យ។ **ចុច**លើ ![](/sbox/screen/orbot-en-1/016.png) ដើម្បីមើលឃើញសញ្ញាបង្ហាញ **Orbot** ពណ៌បៃតងដែល **Orbot** កំពុងដំណើរការ។

![](/sbox/screen/orbot-en-1/017.png) ![](/sbox/screen/orbot-en-1/018.png) 

*រូបភាព ៣ និង ៤ ៖ កម្មវិធី Orbot បញ្ចប់ការភ្ជាប់សេវា*

**កំណត់សម្គាល់** ៖ លោកអ្នកនឹងមើលឃើញផ្ទាំងជូនដំណឹង (រូបភាព ៣) តែមួយដងគត់ គឺនៅពេលលោកអ្នកបើកដំណើរការកម្មវិធី **Orbot** ជាលើកទីមួយ បន្ទាប់ពីបានបញ្ចូលកម្មវិធីនេះរួចតែប៉ុណ្ណោះ។

**ជំហានទី ៣**. ដើម្បីផ្តាច់កម្មវិធី **Orbot**  លោកអ្នកត្រូវ**ចុចជាប់**លើរូបសញ្ញា **Orbot** ពណ៌បៃតង រហូតដល់វាក្លាយជាពណ៌ប្រផេះ។ ប្រសិនបើលោកអ្នកចង់ផ្តាច់និងចាកចេញពីកម្មវិធី **Orbot** ត្រូវ**ចុច**លើរូបសញ្ញាម៉ឺនុយ (![](/sbox/screen/orbot-en-1/019.png)) នៅខាងលើបង្អស់ខាងស្តាំនៃអេក្រង់ ហើយ ជ្រើសយក ![](/sbox/screen/orbot-en-1/020.png)។

![](/sbox/screen/orbot-en-1/021.png)

*រូបភាព ៥ ៖ ចាកចេញពីកម្មវិធី Orbot*


<a name="3.0.2"></a>
## ៣.០.២ របៀបបើកអ៊ីនធឺណេតជាលក្ខណៈអនាមិក ##

ដើម្បីបើកអ៊ីនធឺណេតឬសន្ទនាតាមអ៊ីនធឺណេតជាលក្ខណៈអនាមិក  លោកអ្នកចាំបាច់ត្រូវបញ្ចូលកម្មវិធីមួយ (កម្មវិធីបើកអ៊ីនធឺណេតឬសន្ទនា) ដែលអាចនាំផ្លូវទំនាក់ទំនងរបស់លោកអ្នកតាមរយៈ Proxy មួយ ដោយភ្ជាប់ជាមួយកម្មវិធី **Orbot**។ សូមអាន*មគ្គុទ្ទេសក៍អនុវត្តន៍*ដែលពាក់ព័ន្ធ សម្រាប់របៀបប្រើកម្មវិធី [**Orweb**](/km/Orweb_main) និង កម្មវិធី [**Gibberbot**](/km/gibberbot_main) ជាមួយកម្មវិធី **Orbot**។

<a name="3.1"></a>
## ៣.១ ការប្រើប្រាស់កម្រិតខ្ពស់ ##

<a name="3.1.1"></a>
## ៣.១.១ អត្តសញ្ញាណថ្មី ##

ប្រសិនបើនៅដំណាក់កាលណាមួយដែលលោកអ្នកចង់ឱ្យបង្ហាញថាមកពីទីតាំងថ្មីមួយ លោកអ្នកអាចទទួល*អត្តសញ្ញាណថ្មី*មួយបានពីកម្មវិធី **Orbot** ដោយ **ឆូត**ទៅខាង*ឆ្វេង* ឬ*ស្តាំ*នៅលើរូបភាព **Orbot** ពណ៌បៃតង។ រូបភាពនេះនឹងវិលមួយភ្លែត បន្ទាប់មក បង្ហាញថា *You've switched to a new Tor Identity* (*លោកអ្នកបានផ្លាស់ប្តូរទៅអត្តសញ្ញាណ Tor ថ្មីមួយ*)។

![](/sbox/screen/orbot-en-1/022.png)

*រូបភាព ៦ ៖ ការទទួលបានអត្តសញ្ញាណ Tor ថ្មី*

<a name="3.1.2"></a>
## ៣.១.២ របៀបប្រើ Bridges ##

ប្រសិនបើសិទ្ធិចូលប្រើ **Tor** ត្រូវបានដាក់កម្រិត ឬលោកអ្នកចង់ក្លែងបន្លំការពិតដែលថាលោកអ្នកកំពុងប្រើ **Tor** លោកអ្នកអាចកំណត់ឱ្យ **Orbot** ប្រើ **Bridges**។

**ជំហានទី ១**. **ចុច**លើរូបសញ្ញា ![](/sbox/screen/orbot-en-1/023.png) នៅខាងលើបង្អស់នៃអេក្រង់ ដើម្បីនាំទៅផ្ទាំង Settings។

**ជំហានទី ២**. ស្ក្រូលចុះទៅផ្នែក **Bridges** បន្ទាប់មក គូសយកប្រអប់ដែលនៅក្បែរ *Use Bridges* (*ប្រើ Bridges*)។

![](/sbox/screen/orbot-en-1/024.png)

*រូបភាព ៧ ៖ បើកដំណើរការ Bridges*

**ជំហានទី ៣**. **ចុច**លើផ្នែក *Bridges* ដែលនៅក្រោម *Use Bridges* (*ប្រើ Bridges*) ដើម្បីបង្ហាញផ្ទាំងមួយសម្រាប់វាយបញ្ចូល *អាសយដ្ឋានពិធីការអ៊ីនធឺណេត* (*IP address*) របស់ *Bridge* ដែលលោកអ្នកចង់ប្រើ។ បន្ទាប់ពីវាយបញ្ចូលបានត្រឹមត្រូវហើយ ត្រូវ**ចុច**លើ ![](/sbox/screen/orbot-en-1/025.png)។ ត្រូវបើកដំណើរការកម្មវិធី **Orbot** ឡើងវិញ ដើម្បីចាប់ផ្តើមប្រើ *Bridge* នេះ។

![](/sbox/screen/orbot-en-1/026.png)

*រូបភាព ៨ ៖ បន្ថែម Bridge មួយ*

**កំណត់សម្គាល់** ៖ ដើម្បីយល់ដឹងបន្ថែមអំពីរបៀបទទួលបានអាសយដ្ឋាន Bridge សូមមើល [មគ្គុទ្ទេសក៍អនុវត្តន៍របស់ Tor](/km/tor_anonymitynetwork#3.3)។

<a name="3.1.3"></a>
## ៣.១.៣ របៀបបើកដំណើរការកម្មវិធី Orbot ដោយស្វ័យប្រវត្ត ##

ដើម្បីប្រាកដថា លោកអ្នកមិនភ្លេចចាប់ផ្តើមបើកដំណើរការកម្មវិធី **Orbot**  លោកអ្នកអាចកំណត់ឱ្យវាចាប់ផ្តើមបើកដំណើរការជាស្វ័យប្រវត្ត នៅពេលលោកអ្នកបើកទូរស័ព្ទ Android របស់លោកអ្នក។

**ជំហានទី ១**. **ចុច**លើរូបសញ្ញា ![](/sbox/screen/orbot-en-1/023.png) នៅខាងលើបង្អស់នៃអេក្រង់ ដើម្បីនាំទៅផ្ទាំង Settings។

**ជំហានទី ២**. **គូសយក** ជម្រើស *Start Orbot on boot* (*បើកដំណើរការកម្មវិធី Orbot នៅពេលបើកទូរស័ព្ទ*) ដែលនៅខាងលើបង្អស់នៃផ្ទាំង Settings។

![](/sbox/screen/orbot-en-1/027.png)

*រូបភាព ៩ ៖ ការចាប់ផ្តើម Orbot ដោយស្វ័យប្រវត្តិ*





---

lang: km
community: guide
type: tools
legacy: True
child: True
os: android
weight: 1
depth: 3
title: KeePassDroid - Basic Usage

---

## ២. របៀបប្រើកម្មវិធី KeePassDroid

- [**២.០ របៀបបញ្ចូលកម្មវិធី KeePassDroid**](#2.0)
- [**២.១ របៀបបង្កើតឃ្លាំងផ្ទុកទិន្នន័យពាក្យសម្ងាត់ថ្មី**](#2.1)
- [**២.២ របៀបបញ្ចូលទិន្នន័យទៅក្នុងឃ្លាំងទិន្នន័យរបស់លោកអ្នក**](#2.2) 
    - [**២.២.១ របៀបបន្ថែមក្រុម**](#2.2.1)
    - [**២.២.២ របៀបបញ្ចូលទិន្នន័យពាក្យសម្ងាត់**](#2.2.2)
- [**២.៣ របៀបចម្លងពាក្យសម្ងាត់ KeePassDroid**](#2.3)



<a name="2.0"></a>
## ២.០ របៀបបញ្ចូលកម្មវិធី KeePassDroid ##

**ជំហានទី ១**. នៅក្នុងទូរស័ព្ទ Android របស់លោកអ្នក ត្រូវ**ដោនឡូត**និង**បញ្ចូល**កម្មវិធីនេះពីហាងកម្មវិធី [**Google Play**](https://play.google.com/store/apps/details?id=com.android.keepass) ដោយចុចលើ ![](/sbox/screen/keepassdroid-en-1/002.png)។

![](/sbox/screen/keepassdroid-en-1/001.png)

*រូបភាព ១ ៖ ទំព័រដោនឡូតកម្មវិធី KeyPassDroid*

**ជំហានទី ២**.  មុនពេលដំណើរការបញ្ចូលកម្មវិធីចាប់ផ្តើម លោកអ្នកនឹងត្រូវបានប្រាប់ឱ្យពិនិត្យមើលឡើងវិញនូវសិទ្ធិចូល ឬប្រើដែលកម្មវិធីនេះនឹងមានទៅលើទូរស័ព្ទរបស់លោកអ្នក។ ត្រូវពិនិត្យមើលការនេះដោយប្រុងប្រយ័ត្ន។ បន្ទាប់ពីលោកអ្នកពេញចិត្តនឹងការអនុញ្ញាតដែលនឹងផ្តល់ទៅឱ្យកម្មវិធីនេះហើយ ត្រូវចុចលើ ![](/sbox/screen/keepassdroid-en-1/003.png) បន្ទាប់មក ដំណើរការបញ្ចូលកម្មវិធីនឹងចប់សព្វគ្រប់។ ប្រសិនបើលោកអ្នកមិនយល់ព្រមចំពោះការអនុញ្ញាតដែលនឹងផ្តល់ទៅឱ្យកម្មវិធីនេះទេ ត្រូវចុចប៊ូតុង Back ដែលនឹងធ្វើឱ្យដំណើរការបញ្ចូលកម្មវិធីត្រូវបានទុកជាមោឃៈ។

![](/sbox/screen/keepassdroid-en-1/004.png)

*រូបភាព ២ ៖ ការអនុញ្ញាតដែលចាំបាច់សម្រាប់កម្មវិធី KeyPassDroid*

**កំណត់សម្គាល់ ៖** កម្មវិធី **KeePassDroid** អាចដោនឡូតយកពីហាងភាគីទីបី [F-Droid](https://f-droid.org/repository/browse/?fdfilter=keepass&fdid=com.android.keepass) បានផងដែរ។

<a name="2.1"></a>
## ២.១ របៀបបង្កើតឃ្លាំងផ្ទុកទិន្នន័យពាក្យសម្ងាត់ថ្មី ##

នៅក្នុងផ្នែកបន្តបន្ទាប់ខាងក្រោមនេះ លោកអ្នកនឹងយល់ដឹងអំពីរបៀបបង្កើតពាក្យសម្ងាត់មេ របៀបថតទុកឃ្លាំងទិន្នន័យដែលលោកអ្នកបង្កើតថ្មី របៀបបង្កើតពាក្យសម្ងាត់ចៃដន្យមួយសម្រាប់កម្មវិធីជាក់លាក់មួយ និងរបៀបបង្កើតសំណៅថតចម្លងនៃឃ្លាំងទិន្នន័យ។

**ជំហានទី ១**.  ដើម្បីបើកកម្មវិធី **KeePassDroid** លោកអ្នកត្រូវ**ចុច**លើរូបសញ្ញារបស់វា។

![](/sbox/screen/keepassdroid-en-1/keepassdroid.png)

**ជំហានទី ២**.  ដើម្បីបង្កើតឃ្លាំងទិន្នន័យពាក្យសម្ងាត់ថ្មី ត្រូវ**ចុច**លើ *Create*។ 

![](/sbox/screen/keepassdroid-en-1/005.png)

*រូបភាព ៣ ៖ បើក/បង្កើតឃ្លាំងទិន្នន័យ*

វានឹងបើកផ្ទាំង *Enter database password* (*វាយបញ្ចូលពាក្យសម្ងាត់ឃ្លាំងទិន្នន័យ*) ដូចខាងក្រោមនេះ៖

![](/sbox/screen/keepassdroid-en-1/006.png)

*រូបភាព ៤ ៖ វាយបញ្ចូលពាក្យសម្ងាត់ឃ្លាំងទិន្នន័យ*

**ជំហានទី ៣**.  នៅក្នុងជំហាននេះ លោកអ្នកនឹងបង្កើតពាក្យសម្ងាត់ទោលដែលមានតែមួយនិងរឹងមាំមួយ ដែលលោកអ្នក**ត្រូវតែ**ចងចាំវា ព្រោះលោកអ្នកនឹងត្រូវប្រើវាដើម្បីចាក់សោរ និងបើកសោរឃ្លាំងទិន្នន័យពាក្យសម្ងាត់របស់លោកអ្នក។

**វាយបញ្ចូល**ពាក្យសម្ងាត់មេ ដែលលោកអ្នកបានគិតបង្កើត ទៅក្នុងប្រអប់វាយអក្សរ *Password* (*ពាក្យសម្ងាត់*) និង ប្រអប់វាយអក្សរ (*Confirm Password*) *បញ្ជាក់ពាក្យសម្ងាត់* ដូចបង្ហាញខាងក្រោមនេះ៖

![](/sbox/screen/keepassdroid-en-1/007.png)

*រូបភាព ៥ ៖ វាយបញ្ចូលពាក្យសម្ងាត់មេ*

**ដំបូន្មាន ៖** សូមមើលជំពូក [**៣ ៖ របៀបបង្កើតនិងថែរក្សាពាក្យសម្ងាត់សុវត្ថិភាព**](/km/chapter_3_1) សម្រាប់ព័ត៌មានបន្ថែមអំពីរបៀបបង្កើតពាក្យសម្ងាត់មេដែលរឹងមាំ។

**ជំហានទី ៤**.  **ចុច**លើ **OK** ដើម្បីបង្កើតនិងបើកឃ្លាំងទិន្នន័យ Keepass របស់លោកអ្នក។

![](/sbox/screen/keepassdroid-en-1/008.png)

*រូបភាព ៦ ៖ គេហផ្ទាំងរបស់កម្មវិធី KeePassDroid*

សូមអបអរសាទរ! ឥឡូវនេះ លោកអ្នកបង្កើតឃ្លាំងទិន្នន័យពាក្យសម្ងាត់សុវត្ថិភាពបានដោយជោគជ័យ។ ពេលនេះ លោកអ្នកអាចប្រើវា ដើម្បីរក្សាទុកដោយសុវត្ថិភាពនូវពាក្យសម្ងាត់ដែលមាននាពេលបច្ចុប្បន្ន និងអនាគតរបស់លោកអ្នកបាន។

**កំណត់សម្គាល់ ៖** ប្រសិនបើលោកអ្នកប្រើកម្មវិធី  KeePass នៅក្នុងទូរស័ព្ទចល័តឬកុំព្យូទ័រមួយផ្សេងទៀត លោកអ្នកអាចចម្លងឃ្លាំងទិន្នន័យរបស់វាទៅដាក់ក្នុងទូរស័ព្ទរបស់លោកអ្នក បន្ទាប់មក បើកឃ្លាំងទិន្នន័យនេះដោយប្រើកម្មវិធី **KeePassDroid** ឬ **KeePass**។


<a name="2.2"></a>
## ២.២ របៀបបញ្ចូលទិន្នន័យទៅក្នុងឃ្លាំងទិន្នន័យរបស់លោកអ្នក ##

<a name="2.2.1"></a>
### ២.២.១ របៀបបន្ថែមក្រុម
កម្មវិធី **KeePassDroid** រក្សាទុកទិន្នន័យពាក្យសម្ងាត់ជាក្រុមៗ ដើម្បីរក្សាព័ត៌មានរបស់លោកអ្នកឱ្យមានសណ្តាប់ធ្នាប់។ ក្រុមដែលមានស្រាប់គឺ ក្រុម **eMail** និង **Internet** ប៉ុន្តែ លោកអ្នកអាចបង្កើតក្រុមរបស់លោកអ្នកបាន ដោយ**ចុច**លើ ![](/sbox/screen/keepassdroid-en-1/009.png) បន្ទាប់មក វាយបញ្ចូលឈ្មោះក្រុមដែលចង់បង្កើតនោះ រួច ចុចលើ ![](/sbox/screen/keepassdroid-en-1/010.png)។

![](/sbox/screen/keepassdroid-en-1/011.png) ![](/sbox/screen/keepassdroid-en-1/012.png)

*រូបភាព ៧ & ៨ ៖ បន្ថែមក្រុមថ្មី*

**ចុច**លើក្រុមបង្កើតថ្មីរបស់លោកអ្នក ដើម្បីបើកវា និងចាប់ផ្តើមបញ្ចូលទិន្នន័យពាក្យសម្ងាត់។

<a name="2.2.2"></a>
### ២.២.២ របៀបបញ្ចូលទិន្នន័យពាក្យសម្ងាត់
ផ្ទាំង **Add entry** (**បញ្ចូលទិន្នន័យ**) អាចឱ្យលោកអ្នកបញ្ចូលព័ត៌មានគណនី ពាក្យសម្ងាត់ និងព័ត៌មានលម្អិតសំខាន់ៗផ្សេងទៀត ទៅក្នុងឃ្លាំងទិន្នន័យបង្កើតថ្មីរបស់លោកអ្នក។ 

**ជំហានទី ១**.  **ចុច**លើ ![](/sbox/screen/keepassdroid-en-1/013.png) ដើម្បីបើកផ្ទាំង *Add Entry* (*បញ្ចូលទិន្នន័យ*) ដូចខាងក្រោមនេះ៖

![](/sbox/screen/keepassdroid-en-1/014.png)

*រូបភាព ៩ ៖ បញ្ចូលទិន្នន័យពាក្យសម្ងាត់ថ្មី*

**កំណត់សម្គាល់ ៖** ផ្ទាំង *Add Entry* (*បញ្ចូលទិន្នន័យ*) បង្ហាញលោកអ្នកនូវប្រអប់វាយអក្សរមួយចំនួនដែលត្រូវបំពេញ។ មានតែប្រអប់វាយអក្សរ *Name* (*ឈ្មោះ*) នៅក្នុងរូបភាព ៩ ខាងលើប៉ុណ្ណោះ ដែលតម្រូវឱ្យបំពេញជាចាំបាច់។ ព័ត៌មានដែលបញ្ចូលនៅក្នុងផ្ទាំងនេះ ភាគច្រើនគឺសម្រាប់ភាពងាយស្រួលរបស់លោកអ្នកផ្ទាល់។ ការបំពេញព័ត៌មានទាំងនេះ អាចនឹងមានប្រយោជន៍នៅក្នុងស្ថានភាពដែលលោកអ្នកកំពុងស្វែងរកទិន្នន័យជាក់លាក់ណាមួយ។

សេចក្តីពន្យល់សង្ខេបមួយ អំពីប្រអប់វាយអក្សរផ្សេងៗទាំងនេះ មានដូចខាងក្រោម៖

  - **Name** (**ឈ្មោះ**) ៖ ឈ្មោះមួយដើម្បីបរិយាយអំពីទិន្នន័យពាក្យសម្ងាត់ដែលបន្ថែមថ្មីនេះ។  ឧទា. គណនី *twitter* របស់លោកអ្នក។

  - **Username** (**ឈ្មោះអ្នកប្រើប្រាស់**) ៖ ឈ្មោះអ្នកប្រើប្រាស់ដែលជាប់ទាក់ទងជាមួយការបញ្ចូលទិន្នន័យពាក្យសម្ងាត់នេះ ឧទា. *TherobotONO*។

  - **URL** (**អាសយដ្ឋានអ៊ីនធឺណេត**) ៖ គេហទំព័រអ៊ីនធឺណេតដែលជាប់ទាក់ទងជាមួយការបញ្ចូលទិន្នន័យពាក្យសម្ងាត់នេះ  ឧទា. *https://twitter.com*។

  - **Password** (**ពាក្យសម្ងាត់**) ៖ ពាក្យសម្ងាត់សម្រាប់គណនីរបស់លោកអ្នក។ ផ្នែកនេះអនុញ្ញាតផងដែរឱ្យលោកអ្នកអាច[*បង្កើតពាក្យសម្ងាត់ចៃដន្យមួយ*](/km/keepassdroid_advanced_use#3.1)បាន ប្រសិនបើលោកអ្នកមិនចង់នឹកគិតបង្កើតដោយខ្លួនឯង។

  - **Confirm passwords** (**បញ្ជាក់ពាក្យសម្ងាត់ម្តងទៀត**) ៖ ការបញ្ជាក់អំពីពាក្យសម្ងាត់ម្តងទៀត។

  - **Comments** (**មតិ**) ៖ ប្រអប់នេះ គឺជាកន្លែងដែលលោកអ្នកវាយបញ្ចូលព័ត៌មានបរិយាយ ឬព័ត៌មានទូទៅ អំពីគណនី ឬគេហទំព័រដែលលោកអ្នកកំពុងរក្សាទុកព័ត៌មានឱ្យ  ឧទា. ការកំណត់របស់កុំព្យូទ័របម្រើអ៊ីមែល ( Mail server settings) ៖ *POP3 SSL, pop.gmail.com, Port 995; SMTP TLS, smtp.gmail.com, Port: 465*។

**កំណត់សម្គាល់ ៖** ការបង្កើតឬការកែប្រែទិន្នន័យពាក្យសម្ងាត់នៅក្នុងកម្មវិធី **KeePassDroid** មិនធ្វើបច្ចុប្បន្នភាពពាក្យសម្ងាត់គណនីរបស់លោកអ្នកទេ!  សូមគិតថា កម្មវិធី **KeePassDroid** គឺជាសៀវភៅអាសយដ្ឋានអេឡិកត្រូនិកមានសុវត្ថិភាពមួយសម្រាប់ពាក្យសម្ងាត់របស់លោកអ្នក។ វារក្សាទុកតែព័ត៌មានដែលលោកអ្នកសរសេរនៅក្នុងវាប៉ុណ្ណោះ គ្មានអ្វីលើសពីនេះឡើយ។

**ជំហានទី ២**.  **ចុច** លើ **Save** (**ថតទុក**) ដើម្បីថតទុកការផ្លាស់ប្តូររបស់លោកអ្នក។

ឥឡូវនេះ ទិន្នន័យបញ្ចូលថ្មីរបស់លោកអ្នកលេចមកនៅក្នុងក្រុមបង្កើតថ្មីហើយ។

![](/sbox/screen/keepassdroid-en-1/015.png)

*រូបភាព ១១ ៖ ទិន្នន័យបញ្ចូលថ្មីដែលលេចមកនៅក្នុងក្រុមបង្កើតថ្មី*

<a name="2.3"></a>
## ២.៣ របៀបចម្លងពាក្យសម្ងាត់ KeePassDroid

ប្រសិនបើពាក្យសម្ងាត់សុវត្ថិភាពមួយមិនងាយស្រួលចងចាំទេនោះ កម្មវិធី **KeePassDroid** អាចឱ្យលោកអ្នកចម្លងវាពីឃ្លាំង ទិន្នន័យ និងទុក(Paste)វាទៅក្នុងគណនី ឬគេហទំព័រដែលត្រូវការវា។

**ជំហានទី ១**.  បើកទិន្នន័យពាក្យសម្ងាត់ដែលលោកអ្នកចង់ប្រើ បន្ទាប់មក **ចុច**លើរូបសញ្ញាម៉ឺនុយ (![](/sbox/screen/keepassdroid-en-1/016.png)):

![](/sbox/screen/keepassdroid-en-1/017.png)

*រូបភាព ១២ ៖ ជម្រើសរបស់ពាក្យសម្ងាត់*

**ជំហានទី ២**.  **ចុច**លើ ![](/sbox/screen/keepassdroid-en-1/018.png)។

**ជំហានទី ៣**.  **បើក**គណនី ឬគេហទំព័រដែលត្រូវការពាក្យសម្ងាត់នេះ បន្ទាប់មក **ផេស្ត** (**Paste**) ពាក្យសម្ងាត់នេះ ដោយ**ចុច**ជាប់នៅលើប្រអប់វាយអក្សរដែលត្រូវដាក់ពាក្យសម្ងាត់នេះ រួចជ្រើសយក *Paste* ៖

![](/sbox/screen/keepassdroid-en-1/019.png)

*រូបភាព ១៣ ៖ ជម្រើសសម្រាប់កែអក្សរ*


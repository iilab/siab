

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install and Use KeePass

---

បញ្ជីផ្នែកដែលមាននៅក្នុងទំព័រនេះ៖

- [**២.០ របៀបបញ្ចូលកម្មវិធី KeePass**](#2.0)
- [**២.១ របៀបបង្កើតឃ្លាំងទិន្នន័យពាក្យសម្ងាត់ថ្មី**](#2.1)
- [**២.២ របៀបបញ្ចូលទិន្នន័យ**](#2.2)
- [**២.៣ របៀបកែទិន្នន័យ**](#2.3)
- [**២.៤ របៀបបង្កើតពាក្យសម្ងាត់ចៃដន្យ**](#2.4)
- [**២.៥ របៀបចាកចេញពីកម្មវិធី ទំលាក់ផ្ទាំងកម្មវិធីចុះ និង បើកផ្ទាំងកម្មវិធីឱ្យធំដូចដើមវិញ**](#2.5)
- [**២.៦ របៀបបង្កើតសំណៅថតចម្លងមួយនៃឃ្លាំងទិន្នន័យពាក្យសម្ងាត់**](#2.6)
- [**២.៧ របៀបកំណត់ពាក្យសម្ងាត់មេរបស់លោកអ្នកឡើងវិញ**](#2.7)


<a name="2.0"></a>
## ២.០ របៀបបញ្ចូលកម្មវិធី KeePass ##

**ជំហានទី ១**. **ចុចរហ័សពីរដង**លើ ![](/sbox/screen/keepass-en-1/01.png); ផ្ទាំង *Open File - Security Warning*(*បើកឯកសារ - ព្រមានអំពីសុវត្ថិភាព*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច**លើ ![](/sbox/screen/keepass-en/02.png) ដើម្បីបើកផ្ទាំងខាងក្រោមនេះ៖

![](/sbox/screen/keepass-en-1/03.png)

*រូបភាព ១ ៖ ផ្ទាំង Select Setup Language (ជ្រើសយកភាសាបញ្ចូលកម្មវិធី)*

**ជំហានទី ២**. **ចុច**លើ ![](/sbox/screen/keepass-en-1/04.png) ដើម្បីបើកផ្ទាំង *Setup - KeePass Password Safe – Welcome to the KeePass Password Safe Setup Wizard* (*Setup - KeePass Password Safe – ស្វាគមន៍មកកាន់ដំណើរការបញ្ចូលកម្មវិធី KeePass Password Safe*)។

**ជំហានទី ៣**. **ចុច**លើ ![](/sbox/screen/keepass-en-1/05.png) ដើម្បីបើកផ្ទាំង *License Agreement*(*កិច្ចព្រមព្រៀងអំពីអាជ្ញាប័ណ្ណ*)។  សូមអាន*License Agreement*(*កិច្ចព្រមព្រៀងអំពីអាជ្ញាប័ណ្ណ*)ជាមុនសិន មុននឹងអនុវត្តដំណើរការបញ្ចូលកម្មវិធីដែលនៅសល់ជាបន្ត។

**ជំហានទី ៤**. **គូសយក** ជម្រើស *I accept the agreement*(*ខ្ញុំយល់ព្រមទទួលយកកិច្ចព្រមព្រៀងនេះ*) ដើម្បីបើកដំណើរការប៊ូតុង*Next*  បន្ទាប់មក **ចុច**លើ ![](/sbox/screen/keepass-en-1/05.png) ដើម្បីបើកផ្ទាំង *Select Destination Location* (*ជ្រើសយកទីតាំងគោលដៅ*)។

**ជំហានទី ៥**. **ចុច**លើ ![](/sbox/screen/keepass-en-1/05.png) ដើម្បីទទួលយកអាសយដ្ឋានបញ្ចូលកម្មវិធីដែលផ្តល់ជាស្វ័យប្រវត្តដោយកម្មវិធី។

**ជំហានទី ៦**. **ចុច**លើ ![](/sbox/screen/keepass-en-1/05.png) ដើម្បីបើកផ្ទាំងខាងក្រោមនេះ។


![](/sbox/screen/keepass-en-1/06.png)

*រូបភាព ២ ៖ ផ្ទាំង Select Additional Tasks (ជ្រើសយកកិច្ចការបន្ថែម)* 

**ជំហានទី ៧**. **គូសយក** ជម្រើស ![](/sbox/screen/keepass-en-1/07.png) ដូចដែលបង្ហាញនៅក្នុង *រូបភាព ២* ខាងលើ។ 

**កំណត់សម្គាល់**៖ ប្រសិនបើលោកអ្នកបើកដំណើរការជម្រើស *Create a Start Menu folder*(*បង្កើតថតឯកសារមួយនៅក្នុង ម៉ឺនុយStart*)  នោះដំណើរការបញ្ចូលកម្មវិធី *Setup - KeePass Password Safe* នឹងបង្កើតដោយស្វ័យប្រវត្តនូវរូបសញ្ញា *Quick Launch*(*បើករហ័ស*) របស់ **KeePass** នៅក្នុងម៉ឺនុយ *Start*។ 

**Step 8**. **Click** ![](/sbox/screen/keepass-en-1/05.png) to launch the *Ready to Install* summary screen, and then **click** ![](/sbox/screen/keepass-en-1/08.png) to activate the **Installing** screen and its status progress bar.
**ជំហានទី ៨**. **ចុច**លើ ![](/sbox/screen/keepass-en-1/05.png) ដើម្បីបើកផ្ទាំងសង្ខេប *Ready to Install*(*ត្រៀមរួចជាស្រេចដើម្បីបញ្ចូលកម្មវិធី*) បន្ទាប់មក **ចុច**លើ ![](/sbox/screen/keepass-en-1/08.png) ដើម្បីបើកផ្ទាំង**Installing** (**កំពុងបញ្ចូលកម្មវិធី**) និងរបាស្ថានភាពដំណើរការរបស់វា។

ពីរបីនាទីក្រោយមក  ផ្ទាំង *Completing the KeePass Password Safe Setup Wizard* (*កំពុងបញ្ចប់ដំណើរការបញ្ចូលកម្មវិធី KeePass Password Safe*) នឹងលេចមក។

**ជំហានទី ៩**. **គូសយក**ជម្រើស *Launch KeePass*(*បើកកម្មវិធី KeePass*) បន្ទាប់មក **ចុច**លើ ![](/sbox/screen/keepass-en-1/09.png) ដើម្បីបើកកម្មវិធី **KeePass** ភ្លាមៗ  និងនាំទៅបើកគេហទំព័រ *Plugins and Extensions*(*មុខងារបន្ថែម*) របស់កម្មវិធី **KeePass** ប្រសិនបើលោកអ្នកកំពុងភ្ជាប់អ៊ីនធើរណែត។

<a name="2.1"></a>
## ២.១ របៀបបង្កើតឃ្លាំងទិន្នន័យពាក្យសម្ងាត់ថ្មី ##

នៅក្នុងផ្នែកជាបន្តបន្ទាប់ទៀតនេះ លោកអ្នកនឹងត្រូវបានពន្យល់ឱ្យដឹងអំពីរបៀបបង្កើតពាក្យសម្ងាត់មេ   របៀបថតទុកឃ្លាំងទិន្នន័យបង្កើតថ្មី   របៀបបង្កើតពាក្យសម្ងាត់ចៃដន្យសម្រាប់កម្មវិធីជាក់លាក់មួយ   របៀបបង្កើតសំណៅថតចម្លងមួយនៃឃ្លាំងទិន្នន័យ  និងរបៀបទាញយកពាក្យសម្ងាត់ពីកម្មវិធី **KeePass** នៅពេលត្រូវការ។

ដើម្បីបើកកម្មវិធី **KeePass** ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក Start > All Programs > KeePass** ឬ **ចុច**លើរូបសញ្ញា ![](/sbox/screen/keepass-en-1/36.png) នៅលើផ្ទាំង Desktop របស់លោកអ្នក ដើម្បីបើកផ្ទាំងមេរបស់ **KeePass** ដូចខាងក្រោមនេះ៖

![](/sbox/screen/keepass-en-1/10.png)

*រូបភាព ៣ ៖ ផ្ទាំងមេរបស់កម្មវិធី KeePass Password Safe*

### ២.១.១ របៀបបង្កើតឃ្លាំងទិន្នន័យពាក្យសម្ងាត់ថ្មី ###

ការបង្កើតឃ្លាំងទិន្នន័យពាក្យសម្ងាត់ថ្មីមួយ រួមមានពីរជំហាន៖ 

លោកអ្នកត្រូវតែបង្កើតពាក្យសម្ងាត់មេទោល មានតែមួយ និងរឹងមាំមួយ ដែលលោកអ្នកនឹងប្រើដើម្បីចាក់សោរ និងបើកសោរឃ្លាំងទិន្នន័យពាក្យសម្ងាត់របស់លោកអ្នក។ បន្ទាប់មក លោកអ្នកត្រូវតែថតទុកឃ្លាំងទិន្នន័យពាក្យសម្ងាត់នោះ។

ដើម្បីបង្កើតឃ្លាំងទិន្នន័យពាក្យសម្ងាត់ថ្មីមួយ ត្រូវអនុវត្តជំហានខាងក្រោមនេះ៖ 

**ជំហានទី ១**. **ជ្រើសយក File > New** ដូចខាងក្រោមនេះ៖

![](/sbox/screen/keepass-en-1/11.png)

*រូបភាព ៤ ៖ ផ្ទាំងកម្មវិធី KeePass ដែលមាន File > New ត្រូវបានជ្រើសយក*

វានឹងបើកផ្ទាំង *Create New Password Database*(*បង្កើតឃ្លាំងទិន្នន័យពាក្យសម្ងាត់ថ្មី*) ដូចខាងក្រោមនេះ៖

![](/sbox/screen/keepass-en-1/12.png)

*រូបភាព ៥ ៖ ផ្ទាំង KeePass Create New Password Database (បង្កើតឃ្លាំងទិន្នន័យពាក្យសម្ងាត់ថ្មីរបស់ KeePass)*

**ជំហានទី ២**. **វាយ**បញ្ចូលពាក្យសម្ងាត់មេដែលលោកអ្នកបានបង្កើត ទៅក្នុងប្រអប់វាយអក្សរ *Master Password*(*ពាក្យសម្ងាត់មេ*)។

![](/sbox/screen/keepass-en-1/13.png)

*រូបភាព ៦ ៖ ផ្ទាំង KeePass Set Composite Master Key (KeePass - កំណត់កូនសោមេសមាសរបស់ KeePass) ដែលប្រអប់វាយអក្សរ Master Password (*ពាក្យសម្ងាត់មេ*) ត្រូវបានបំពេញ*

លោកអ្នកនឹងឃើញមានរបាស្ថានភាពរីកចម្រើនមួយពណ៌ទឹកក្រូច-បៃតងស្ថិតនៅក្រោមបន្ទាប់នៃកន្លែងវាយបញ្ចូលពាក្យសម្ងាត់នេះ។ នៅពេលលោកអ្នកវាយពាក្យសម្ងាត់ ហើយចំនួនតួអក្សរកំពុងកើនឡើងនោះ  ចំនួនពណ៌បៃតងនៅក្នុងរបានេះនឹងកើនឡើង ដើម្បីបង្ហាញអំពីកម្រិតភាពស្មុគស្មាញ និងភាពរឹងមាំនៃពាក្យសម្ងាត់របស់លោកអ្នកដែលកំពុងវាយចូល។

**ដំបូន្មាន**៖ លោកអ្នកគួរតែកំណត់គោលដៅឱ្យរបានេះមានមានពណ៌បៃតងយ៉ាងតិចបំផុតដល់ពាក់កណ្តាលរបា នៅពេលលោកអ្នកបានបញ្ចប់ការវាយចូលពាក្យសម្ងាត់របស់លោកអ្នក។

**ជំហានទី ៣**. **ចុច**លើ ![](/sbox/screen/keepass-en-1/14.png) ដើម្បីបើកផ្ទាំង *Repeat Master Password*(*វាយបញ្ចូលពាក្យសម្ងាត់មេម្តងទៀត*) និងបញ្ជាក់អំពីពាក្យសម្ងាត់នេះដូចខាងក្រោមនេះ៖

![](/sbox/screen/keepass-en-1/15.png)

*រូបភាព ៧ ៖ ផ្ទាំង KeePass Repeat Master Password (វាយបញ្ចូលពាក្យសម្ងាត់មេម្តងទៀតរបស់ KeePass)*

**ជំហានទី ៤**. **វាយ**បញ្ចូលពាក្យសម្ងាត់ឡើងវិញម្តងទៀត បន្ទាប់មក **ចុច**លើ ![](/sbox/screen/keepass-en-1/14.png)

**ជំហានទី ៥**. **ចុច**លើ ![](/sbox/screen/keepass-en-1/16.png) ដើម្បីដឹងថា តើលោកអ្នកកំពុងវាយបញ្ចូលពាក្យសម្ងាត់បានត្រឹមត្រូវដែរឬទេ។

**ព្រមាន**៖ មិនត្រូវអនុវត្ត ជំហានទី ៥ ទេ ប្រសិនបើលោកអ្នកខ្លាចថា មាននរណាម្នាក់អាចលបមើលពីក្រោយខ្នងរបស់លោកអ្នក។ 

ភ្លាមៗបន្ទាប់ពីលោកអ្នកវាយបញ្ចូលពាក្យសម្ងាត់មេពីរដងបានជោគជ័យរួចហើយ  ផ្ទាំងមេរបស់ **KeePass** ត្រូវបានបើកដូចខាងក្រោមនេះ៖ 

![](/sbox/screen/keepass-en-1/17.png)

*រូបភាព ៨ ៖ ផ្ទាំងកម្មវិធី KeePass Password Safe ក្នុងទម្រង់ Active Mode (ទម្រង់សកម្ម)*

បន្ទាប់ពីលោកអ្នកបានបង្កើតឃ្លាំងទិន្នន័យពាក្យសម្ងាត់រួចហើយ លោកអ្នកចាំបាច់ត្រូវតែថតវាទុក។ ដើម្បីថតទុកឃ្លាំងទិន្នន័យពាក្យសម្ងាត់ ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក File > Save As** ដូចខាងក្រោមនេះ៖

![](/sbox/screen/keepass-en-1/18.png)

*រូបភាព ៩ ៖ ផ្ទាំងកម្មវិធី KeePass Password Safe*

*វានឹងបើកផ្ទាំង Save As (ថតទុក) ដូចខាងក្រោមនេះ*៖

![](/sbox/screen/keepass-en-1/19.png)

*រូបភាព ១០ ៖ ផ្ទាំង Save As (ថតទុក)*

**ជំហានទី ២**. **វាយ**បញ្ចូលឈ្មោះសម្រាប់ឯកសារឃ្លាំងទិន្នន័យពាក្យសម្ងាត់ថ្មីរបស់លោកអ្នក។

**ជំហានទី ៣**. **ចុច**លើ ![](/sbox/screen/keepass-en-1/20.png) ដើម្បីថតទុកឃ្លាំងទិន្នន័យរបស់លោកអ្នក។

**ដំបូន្មាន**៖ ត្រូវចងចាំអំពីទីតាំងនិងឈ្មោះឯកសាររបស់ឃ្លាំងទិន្នន័យរបស់លោកអ្នក!  វានឹងមានប្រយោជន៍យ៉ាងខ្លាំង នៅពេលលោកអ្នកបង្កើតសំណៅថតចម្លងឃ្លាំងទិន្នន័យរបស់លោកអ្នក។

សូមអបអរសាទរ! លោកអ្នកបង្កើតនិងថតទុកឃ្លាំងទិន្នន័យពាក្យសម្ងាត់សុវត្ថិភាពបានដោយជោគជ័យ។ ឥឡូវនេះ លោកអ្នកអាចចាប់ផ្តើមបំពេញពាក្យសម្ងាត់បច្ចុប្បន្ន និងអនាគតទាំងអស់របស់លោកអ្នក ចូលទៅក្នុងឃ្លាំងទិន្នន័យពាក្យសម្ងាត់នេះបាន។

<a name="2.2"></a>
## ២.២ របៀបបញ្ចូលទិន្នន័យ ##

ផ្ទាំង *Add Entry*(*បញ្ចូលទិន្នន័យ*) អនុញ្ញាតឱ្យលោកអ្នកបន្ថែមព័ត៌មានគណនី ពាក្យសម្ងាត់ និងព័ត៌មានលម្អិតសំខាន់ផ្សេងៗទៀត ទៅក្នុងឃ្លាំងទិន្នន័យបង្កើតថ្មីរបស់លោកអ្នក។ នៅក្នុងឧទាហរណ៍ខាងក្រោមនេះ លោកអ្នកនឹងបន្ថែមការបញ្ចូលទិន្នន័យ ដើម្បីរក្សាទុកពាក្យសម្ងាត់ និងឈ្មោះអ្នកប្រើប្រាស់សម្រាប់គេហទំព័រ និងគណនីអ៊ីមែលផ្សេងៗ។

**ជំហានទី ១**. **ជ្រើសយក Edit > Add Entry** នោក្នុងផ្ទាំង **KeePass** *Password Safe* ដើម្បីបើកផ្ទាំង *Add Entry* *បញ្ចូលទិន្នន័យ* ដូចខាងក្រោមនេះ៖ 

![](/sbox/screen/keepass-en-1/21.png)

*រូបភាព ១១ ៖ ផ្ទាំង KeePass Password Safe ដែលបង្ហាញការជ្រើសយក Edit > Add Entry*

![](/sbox/screen/keepass-en-1/22.png)

*រូបភាព ១២ ៖ ផ្ទាំង KeePass Add Entry (បញ្ចូលទិន្នន័យរបស់ KeePass)*

**កំណត់សម្គាល់**៖ ផ្ទាំង *Add Entry* (*បញ្ចូលទិន្នន័យ*) បង្ហាញលោកអ្នកនូវប្រអប់វាយអក្សរដែលត្រូវបំពេញមួយចំនួន។ ប្រអប់ទាំងនេះមិនមែនចាំបាច់ត្រូវតែបំពេញទេ។ ព័ត៌មានដែលបានបញ្ចូលនៅកន្លែងនេះ គឺភាគច្រើនសម្រាប់ភាពងាយស្រួលរបស់លោកអ្នក។ វាអាចបង្ហាញថាមានប្រយោជន៍ នៅក្នុងស្ថានភាពដែលលោកអ្នកកំពុងស្វែងរកទិន្នន័យជាក់លាក់ណាមួយ។

សេចក្តីពន្យល់សង្ខេបអំពីប្រអប់វាយអក្សរទាំងនេះ មានដូចតទៅ៖

- **Group**(**ក្រុម**)៖ **KeePass** អនុញ្ញាតឱ្យលោកអ្នក ចាត់ប្រភេទពាក្យសម្ងាត់របស់លោកអ្នកជាក្រុមៗដែលបានកំណត់ជាមុន។ ឧទា. ក្រុម*'Internet'* អាចនឹងជាកន្លែងសមស្របដើម្បីរក្សាទុកពាក្យសម្ងាត់ដែលទាក់ទងទៅនឹងគណនីគេហទំព័រ។

- **Title**(**ចំណងជើង**)៖ ឈ្មោះដើម្បីបរិយាយអំពីការបញ្ចូលពាក្យសម្ងាត់ជាក់លាក់ណាមួយ។ ឧទា. ពាក្យសម្ងាត់ Gmail
- **User name**(**ឈ្មោះអ្នកប្រើប្រាស់**)៖ ឈ្មោះអ្នកប្រើប្រាស់ដែលពាក់ព័ន្ធទៅនឹងការបញ្ចូលពាក្យសម្ងាត់នេះ។ ឧទា. securitybox@gmail.com
- **URL**(**អាសយដ្ឋានអ៊ីនធើរណែត**)៖ គេហទំព័រអ៊ីនធើរណែតដែលទាក់ទងទៅនឹងការបញ្ចូលពាក្យសម្ងាត់នេះ។ ឧទា. https://mail.google.com
- **Password**(**ពាក្យសម្ងាត់**)៖ មុខងារពិសេសនេះ បង្កើតជាស្វ័យប្រវត្តនូវពាក្យសម្ងាត់ចៃដន្យមួយ នៅពេលផ្ទាំង*Add Entry*(*បញ្ចូលទិន្នន័យ*)ត្រូវបានបើក។ ប្រសិនបើលោកអ្នកកំពុងចុះឈ្មោះគណនីអ៊ីមែលថ្មីមួយ លោកអ្នកអាចប្រើពាក្យសម្ងាត់'ស្វ័យប្រវត្ត'ដែលមាននៅក្នុងប្រអប់នេះ។ លោកអ្នកអាចប្រើមុខងារពិសេសនេះផងដែរ ប្រសិនបើលោកអ្នកចង់ផ្លាស់ប្តូរពាក្យសម្ងាត់ដែលមានស្រាប់មួយ ជាមួយពាក្យសម្ងាត់មួយដែលបង្កើតដោយ **KeePass**។ ដោយសារ **KeePass** នឹងចងចាំពាក្យសម្ងាត់នេះសម្រាប់លោកអ្នកជានិច្ច  លោកអ្នកមិនទាំងចាំបាច់ត្រូវតែមើលពាក្យសម្ងាត់នេះទេ។ ពាក្យសម្ងាត់ដែលបង្កើតដោយចៃដន្យមួយ ត្រូវបានចាត់ទុកថាមានភាពរឹងមាំ (ពោលគឺ លំបាកសម្រាប់ជនអាក្រក់ក្នុងការទាយឬបំបែក)។

ការបង្កើតពាក្យសម្ងាត់ចៃដន្យមួយទៅតាមការស្នើសុំ នឹងត្រូវបានបរិយាយនៅក្នុងផ្នែកបន្ទាប់។ ជាការពិត លោកអ្នកអាចជំនួសពាក្យសម្ងាត់ដែលមានជាស្វ័យប្រវត្តនេះដោយពាក្យសម្ងាត់របស់លោកអ្នកផ្ទាល់។ ឧទា. ប្រសិនបើលោកអ្នកកំពុងបង្កើតការបញ្ចូលទិន្នន័យមួយសម្រាប់គណនីមួយដែលមានរួចហើយ នោះលោកអ្នកនឹងចង់វាយបញ្ចូលពាក្យសម្ងាត់ដែលត្រឹមត្រូវនៅត្រង់កន្លែងនេះ។

- **Repeat Password**(**វាយពាក្យសម្ងាត់ម្តងទៀត**)៖ ការបញ្ជាក់ម្តងទៀតអំពីពាក្យសម្ងាត់ខាងលើនេះ។
- **Quality**(**គុណភាព**)៖ របាស្ថានភាពរីកចម្រើនមួយ ដែលវាស់វែងភាពរឹងមាំរបស់ពាក្យសម្ងាត់ ដោយយោងទៅតាមប្រវែងនិងភាពចៃដន្យ។ នៅលើមាត្រដ្ឋានវាស់វែងនេះ ពណ៌បៃតងកាន់តែច្រើន ពាក្យសម្ងាត់ជ្រើសរើសរបស់លោកអ្នកកាន់តែរឹងមាំ។
- **Note**(**កំណត់សម្គាល់**)៖ នេះគឺជាកន្លែងដែលលោកអ្នកវាយបញ្ចូលព័ត៌មានបរិយាយឬព័ត៌មានទូទៅអំពីគណនី ឬទីកន្លែងដែលលោកអ្នកកំពុងរក្សាទុកព័ត៌មាន។ ឧទា. *Mail server settings: POP3 SSL, pop.gmail.com, Port 995; SMTP TLS, smtp.gmail.com, Port: 465*

**កំណត់សម្គាល់**៖ ការបង្កើតឬផ្លាស់ប្តូរការបញ្ចូលពាក្យសម្ងាត់នៅក្នុង **KeePass** នឹងមិនផ្លាស់ប្តូរពាក្យសម្ងាត់ពិតប្រាកដរបស់លោកអ្នកទេ! សូមគិតថា **KeePass** គឺជាសៀវភៅអាសយដ្ឋានអេឡិកត្រូនិកមានសុវត្ថិភាពមួយ សម្រាប់ពាក្យសម្ងាត់របស់លោកអ្នក។ វារក្សាទុកតែអ្វីៗដែលលោកអ្នកសរសេរនៅក្នុងវាតែប៉ុណ្ណោះ ពោលគឺគ្មានអ្វីក្រៅពីនេះឡើយ។ 

ប្រសិនបើលោកអ្នកជ្រើសយក *Internet* ពីបញ្ជីទម្លាក់ *Group* នោះការបញ្ចូលពាក្យសម្ងាត់របស់លោកអ្នកអាចនឹងដូចផ្ទាំងខាងក្រោមនេះ៖ 

![](/sbox/screen/keepass-en-1/24.png)

*រូបភាព ១៣ ៖ ផ្ទាំង KeePass Add Entry – completed (បញ្ចូលទិន្នន័យរបស់ KeePass – ត្រូវបានបំពេញចប់)*

**ជំហានទី ២**. **ចុច**លើ ![](/sbox/screen/keepass-en-1/14.png) ដើម្បីថតទុកការផ្លាស់ប្តូរចំពោះផ្ទាំង*Add Entry*(បញ្ចូលទិន្នន័យ)។

*ការបញ្ចូលទិន្នន័យរបស់លោកអ្នក ឥឡូវនេះលេចមាននៅក្នុងក្រុម* Internet *។*

![](/sbox/screen/keepass-en-1/25.png)

*រូបភាព ១៤ ៖ ផ្ទាំងកម្មវិធី KeePass Password Safe*

**កំណត់សម្គាល់**៖ ផ្ទាំងរងនៅផ្នែកខាងក្រោមបំផុតនៃផ្ទាំងនេះ បង្ហាញព័ត៌មានអំពីទិន្នន័យដែលបានជ្រើសយក។ ផ្ទាំងតូចនេះ រួមមាន ព័ត៌មានអំពីពេលវេលានៃការបង្កើត ការផ្លាស់ប្តូរ និងការផុតកំណត់ ព្រមទាំងកំណត់សម្គាល់ដែលលោកអ្នកបានថតទុកនៅក្នុងទិន្នន័យនេះ។ វាមិនបង្ហាញឱ្យឃើញពាក្យសម្ងាត់ទេ។

- **Expires**(**ផុតកំណត់**)៖ គូសយកជម្រើសនេះ ដើម្បីបើកប្រអប់វាយអក្សរ ដែលក្នុងប្រអប់វាយអក្សរនេះ លោកអ្នកអាចកំណត់កាលបរិច្ឆេទផុតកំណត់មួយ។ តាមរយៈការធ្វើដូចនេះ លោកអ្នកអាចនឹងបន្ថែមការរំឭកមួយសម្រាប់ខ្លួនឯង ដើម្បីធ្វើការផ្លាស់ប្តូរពាក្យសម្ងាត់នៅពេលជាក់លាក់មួយ (ឧទា.រៀងរាល់៣ខែម្តង)។ នៅពេលពាក្យសម្ងាត់មួយបានផុតកំណត់ វានឹងលេចមកដោយមានសញ្ញាខ្វែងពណ៌ក្រហមនៅជិតឈ្មោះរបស់វា ដូចបង្ហាញនៅក្នុងឧទាហរណ៍ខាងក្រោមនេះ៖

![](/sbox/screen/keepass-en-1/23.png)

*រូបភាព ១៥ ៖ ឧទាហរណ៍អំពីកូនសោផុតកំណត់មួយ នៅក្នុង*ផ្ទាំង*NetSecureDb*.*kdb*

<a name="2.3"></a>
## ២.៣ របៀបកែទិន្នន័យ ##

លោកអ្នកអាចកែទិន្នន័យដែលមានស្រាប់មួយនៅក្នុងកម្មវិធី **KeePass** នៅពេលណាក៏បាន។ លោកអ្នកអាចផ្លាស់ប្តូរពាក្យសម្ងាត់របស់លោកអ្នក ឬផ្លាស់ប្តូរព័ត៌មានលម្អិតផ្សេងទៀត ដែលរក្សាទុកនៅក្នុងទិន្នន័យពាក្យសម្ងាត់នេះ។ ការផ្លាស់ប្តូរពាក្យសម្ងាត់នៅរៀងរាល់ពីបីទៅប្រាំមួយខែម្តង(ដោយចងចាំថា ត្រូវធ្វើបច្ចុប្បន្នភាពវានៅក្នុងប្រព័ន្ធអ៊ីមែលរបស់លោកអ្នក។ល។ មុនពេលផ្លាស់ប្តូរវានៅក្នុង KeePass) ជាទូទៅត្រូវបានចាត់ទុកថាជាទម្លាប់អនុវត្តន៍ដែលមានសុវត្ថិភាពល្អ។

ដើម្បីកែទិន្នន័យមួយ ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក** *ក្រុម*ត្រឹមត្រូវ នៅខាងឆ្វេង ដើម្បីបើកទិន្នន័យដែលមានជាប់ទាក់ទងជាមួយក្រុមនេះ។

**ជំហានទី ២**. **ជ្រើសយក** ទិន្នន័យដែលពាក់ព័ន្ធ បន្ទាប់មក **ចុចកូនកណ្តុរខាងស្តាំ**លើទិន្នន័យដែលជ្រើសយកនោះ ដើម្បីបើកផ្ទាំងខាងក្រោមនេះ៖ 

![](/sbox/screen/keepass-en-1/26.png)

*រូបភាព ១៦ ៖ ផ្ទាំងកម្មវិធី KeePass Password Safe ដែលបង្ហាញម៉ឺនុយ Edit (កែទិន្នន័យ)*

**ជំហានទី ៣**. **ចុច**លើ ![](/sbox/screen/keepass-en-1/14.png) ដើម្បីថតទុកគ្រប់ការផ្លាស់ប្តូរដែលមានចំពោះព័ត៌មាននេះ រួមទាំងពាក្យសម្ងាត់ផងដែរ។

ដើម្បីផ្លាស់ប្តូរពាក្យសម្ងាត់ដែលមានស្រាប់មួយ (ដែលលោកអ្នកបានបង្កើតដោយខ្លួនឯងពីមុន) ជាមួយពាក្យសម្ងាត់ដែលបង្កើតនិងណែនាំដោយ **KeePass** សូមអានផ្នែកខាងក្រោមនេះ៖

<a name="2.4"></a>
## ២.៤ របៀបបង្កើតពាក្យសម្ងាត់ចៃដន្យ ##

នៅក្នុងដែនសុវត្ថិភាព ពាក្យសម្ងាត់ដែលមានប្រវែងវែងនិងចៃដន្យ ត្រូវបានចាត់ទុកថារឹងមាំ។ ភាពចៃដន្យរបស់ពាក្យសម្ងាត់ទាំងនេះ គឺផ្អែកទៅលើគោលការណ៍គណិតវិទ្យា ហើយមិនអាចដឹងបានដោយគ្រាន់តែ'ទាយ'ដោយនរណាម្នាក់ដែលកំពុងព្យាយាមបំបែកចូលទៅក្នុងគណនីណាមួយរបស់លោកអ្នកបានឡើយ។ **KeePass** ផ្តល់នូវ *Password Generator* (*កម្មវិធីបង្កើតពាក្យសម្ងាត់*)មួយ ដើម្បីជួយលោកអ្នកនៅក្នុងដំណើរការនេះ។ ដូចដែលលោកអ្នកបានឃើញនៅខាងលើរួចហើយ ពាក្យសម្ងាត់      ចៃដន្យមួយជាស្វ័យប្រវត្តត្រូវបានបង្កើត នៅពេលលោកអ្នកបញ្ចូលទិន្នន័យថ្មីមួយ។ ផ្នែកនេះ នឹងបរិយាយអំពីរបៀបបង្កើតពាក្យសម្ងាត់ចៃដន្យមួយដោយខ្លួនលោកអ្នកផ្ទាល់។

**កំណត់សម្គាល់**៖ *Password Generator* (*កម្មវិធីបង្កើតពាក្យសម្ងាត់*) អាចបើកបានពីក្នុងផ្ទាំង *Add Entry*(*បញ្ចូលទិន្នន័យ*) និង *View Entry*(*មើលទិន្នន័យ*)។ វិធីផ្សេងពីនេះ គឺ**ជ្រើសយក៖ Tools &gt; Password Generator**។

**ជំហានទី ១**. **ចុច**លើ ![](/sbox/screen/keepass-en-1/27.png) នៅក្នុងផ្ទាំង *Add Entry*(*បញ្ចូលទិន្នន័យ*) ឬ *Edit/View Entry*(*កែ/មើលទិន្នន័យ*) ដើម្បីបើកផ្ទាំង *Password Generator* (*កម្មវិធីបង្កើតពាក្យសម្ងាត់*) ដូចខាងក្រោមនេះ៖

![](/sbox/screen/keepass-en-1/28.png)

*រូបភាព ១៧ ៖ ផ្ទាំង កម្មវិធីបង្កើតពាក្យសម្ងាត់របស់KeePass*

ផ្ទាំង *Password Generator*(*កម្មវិធីបង្កើតពាក្យសម្ងាត់*) បង្ហាញជម្រើសជាច្រើនសម្រាប់បង្កើតពាក្យសម្ងាត់មួយ។ លោកអ្នកអាចកំណត់ប្រវែងរបស់ពាក្យសម្ងាត់ដែលខ្លួនចង់បាន ក្រុមតួអក្សរដែលនឹងប្រើដើម្បីបង្កើតវា និងកត្តាកំណត់ជាច្រើនផ្សេងទៀត។ សម្រាប់គោលបំណងរបស់យើងខ្ញុំ យើងខ្ញុំអាចប្រើជម្រើសដែលត្រូវបានបង្ហាញជាស្វ័យប្រវត្ត។ នេះមានន័យថា ពាក្យសម្ងាត់ដែលនឹងបង្កើត នឹងមានប្រវែង២០តួអក្សរ និងផ្សំដោយតួអក្សរតូចនិងអក្សរធំ ព្រមទាំងតួលេខផងដែរ។

**ជំហានទី ២**. **ចុច**លើ ![](/sbox/screen/keepass-en-1/29.png) ដើម្បីចាប់ផ្តើមដំណើរការបង្កើតពាក្យសម្ងាត់នេះ។ នៅពេលដំណើរការចប់  **KeePass**នឹងបង្ហាញលោកអ្នកនូវពាក្យសម្ងាត់ដែលបង្កើតបាន។

![](/sbox/screen/keepass-en-1/30.png)

*រូបភាព ១៨ ៖ ផ្នែក ពាក្យសម្ងាត់ដែលបង្កើតបានរបស់KeePass*

**កំណត់សម្គាល់**៖ លោកអ្នកអាចមើលពាក្យសម្ងាត់ដែលបង្កើតបាន ដោយ**ចុច**លើ
![](/sbox/screen/keepass-en-1/16.png). ប៉ុន្តែ ការធ្វើដូចនេះបង្កើតនូវហានិភ័យសុវត្ថិភាពមួយ ដូចដែលយើងបានលើកពិភាក្យនៅខាងលើ។ ជាខ្លឹមសារ លោកអ្នកនឹងមិនត្រូវការមើលពាក្យសម្ងាត់ដែលបង្កើតបាននោះទេ។ យើងខ្ញុំនឹងពន្យល់បន្ថែមអំពីចំណុចនេះ នៅក្នុងផ្នែក [**៣.០ របៀបប្រើពាក្យសម្ងាត់របស់ KeePass**](/km/keepass_passwords).

**ជំហានទី ៣**. **ចុច**លើ ![](/sbox/screen/keepass-en-1/31.png) ដើម្បីទទួលយកពាក្យសម្ងាត់ និងត្រឡប់ទៅកាន់ផ្ទាំង *Add Entry* (*បញ្ចូលទិន្នន័យ*) វិញ ដូចខាងក្រោមនេះ៖

![](/sbox/screen/keepass-en-1/24.png)

*រូបភាព ១៩ ៖ ផ្ទាំង Add Entry (បញ្ចូលទិន្នន័យ) របស់ KeePass*

**ជំហានទី ៤**. **ចុច**លើ ![](/sbox/screen/keepass-en-1/14.png) ដើម្បីថតទុកការបញ្ចូលទិន្នន័យនេះ។

**ជំហានទី ៥**. **ជ្រើសយក File > Save** ដើម្បីថតទុកឃ្លាំងទិន្នន័យពាក្យសម្ងាត់ដែលត្រូវបានធ្វើបច្ចុប្បន្នភាពរបស់លោកអ្នក។

<a name="2.5"></a>
## ២.៥ របៀបចាកចេញពីកម្មវិធី ទំលាក់ផ្ទាំងកម្មវិធីចុះ និង បើកផ្ទាំងកម្មវិធីឱ្យធំដូចដើមវិញ  ##

លោកអ្នកធ្វើឱ្យកម្មវិធី**KeePass** មានទំហំតូចបំផុត ឬចាកចេញពីកម្មវិធី**KeePass** នៅពេលណាក៏បាន។ នៅពេលលោកអ្នកបើក ឬធ្វើឱ្យកម្មវិធីមានទំហំធំដូចដើមវិញ លោកអ្នកនឹងត្រូវប្រាប់ឱ្យបញ្ចូល*ពាក្យសម្ងាត់មេ*របស់លោកអ្នក។ 

**KeePass** ធ្វើឱ្យខ្លួនឯងមានទំហំតូចបំផុត និងលេចបង្ហាញនៅក្នុងថាសប្រព័ន្ធ(System Tray) (នៅជ្រុងខាងក្រោមបង្អស់ខាងស្តាំនៃអេក្រង់) ដូចខាងក្រោមនេះ៖ 
![](/sbox/screen/keepass-en-1/39.png).

**KeePass** អនុញ្ញាតផងដែរឱ្យលោកអ្នកអាចចាក់សោកម្មវិធីបាន ដោយអនុវត្តជំហានខាងក្រោមនេះ៖

**ជំហានទី ១**. **ជ្រើសយក File > Lock Workspace** ដើម្បីបើកផ្ទាំងខាងក្រោមនេះ៖ 

![](/sbox/screen/keepass-en-1/40.png)

*រូបភាព ២០ ៖ ផ្ទាំង KeePass - Safe Before Close/Lock (KeePass - មានសុវត្ថិភាពមុនពេលបិទ/ចាក់សោ)*

**ជំហានទី ២**. **ចុច**លើ ![](/sbox/screen/keepass-en-1/43.png) ដើម្បីថតទុកព័ត៌មានរបស់លោកអ្នក និងបិទដំណើរការផ្ទាំងមេរបស់កម្មវិធី **KeePass** ដូច្នេះ វាដូច *រូបភាព ៣* ហើយរូបសញ្ញាខាងក្រោមនេះនឹងលេចមកនៅក្នុង *ថាសប្រព័ន្ធ* (*System Tray*) របស់លោកអ្នក៖
![](/sbox/screen/keepass-en-1/42.png)

ដើម្បីបើកផ្ទាំង**KeePass**ឱ្យធំដូចដើមវិញ ត្រូវអនុវត្តជំហានខាងក្រោមនេះ៖

**ជំហានទី ១**. **ចុចរហ័សពីរដង**លើរូបសញ្ញានេះ ដើម្បីបើកផ្ទាំងកម្មវិធី **KeePass**ឱ្យធំដូចដើមវិញ និងបើកផ្ទាំងខាងក្រោមនេះ៖

![](/sbox/screen/keepass-en-1/33.png)

*រូបភាព ២១ ៖ ផ្ទាំង KeePass Open Database - NetSecureDb.kdb (KeePass - បើកឃ្លាំងផ្ទុកទិន្នន័យ NetSecureDb.kdb)*

**ជំហានទី ២**. **បញ្ចូល** *ពាក្យសម្ងាត់មេ* របស់លោកអ្នក ដើម្បីបើកកម្មវិធី **KeePass**

ដើម្បីបិទកម្មវិធី **KeePass**  ត្រូវអនុវត្តជំហានខាងក្រោមនេះ៖ 

**ជំហានទី ១**. **ជ្រើសយក File > Exit** ដើម្បីបិទកម្មវិធី **KeePass** ទាំងស្រុង។ 

ប្រសិនបើលោកអ្នកមានការផ្លាស់ប្តូរនៅក្នុងឃ្លាំងទិន្នន័យដែលមិនទាន់បានថតទុក  **KeePass**នឹងប្រាប់លោកអ្នកភ្លាមៗឱ្យធ្វើការថតទុកការផ្លាស់ប្តូរទាំងនោះ។

<a name="2.6"></a>
## ២.៦ របៀបបង្កើតសំណៅថតចម្លងមួយនៃឯកសារឃ្លាំងទិន្នន័យពាក្យសម្ងាត់ ##

ឯកសារឃ្លាំងទិន្នន័យ**KeePass**នៅក្នុងកុំព្យូទ័ររបស់លោកអ្នក ត្រូវបានសម្គាល់ដោយកន្ទុយពាក្យសម្គាល់ប្រភេទឯកសារ.kdb។ លោកអ្នកអាចចម្លងឯកសារនេះដាក់ទៅក្នុងអង្គចងចាំ USB មួយបាន។ គ្មាននរណាម្នាក់ផ្សេងទៀត នឹងអាចបើកឃ្លាំងទិន្នន័យនោះបានដោយគ្មានពាក្យសម្ងាត់មេឡើយ។

**ជំហានទី ១**. **ជ្រើសយក File > Save As** ពីផ្ទាំងមេ ហើយថតទុកសំណៅចម្លងមួយនៃឃ្លាំងទិន្នន័យនោះទៅដាក់ក្នុងទីតាំងមួយផ្សេងទៀត។

លោកអ្នកអាចដំណើរការ**កម្មវិធី KeePass**ទាំងមូលបានពីអង្គចងចាំ USB មួយ។ សូមអានទំព័រ [**Portable KeePass (កម្មវិធី KeePass ដែលអាចយកតាមខ្លួនបាន)**](/km/keepass_portable)។

<a name="2.7"></a>
## ២.៧ របៀបកំណត់ពាក្យសម្ងាត់មេរបស់លោកអ្នកឡើងវិញ ##

លោកអ្នកអាចផ្លាស់ប្តូរ*ពាក្យសម្ងាត់មេ*នៅពេលណាក៏បាន។ ការនេះអាចធ្វើបាន បន្ទាប់ពីលោកអ្នកបានបើកឃ្លាំងទិន្នន័យពាក្យសម្ងាត់។

**ជំហានទី ១**. **ជ្រើសយក File > Change Master Key**

![](/sbox/screen/keepass-en-1/34.png)

*រូបភាព ២២ ៖ ផ្ទាំង KeePass Change Master Key (ផ្លាស់ប្តូរពាក្យសម្ងាត់មេរបស់KeePass)*

**ជំហានទី ២**. **វាយ**បញ្ចូល*ពាក្យសម្ងាត់មេ*ថ្មីពីរដង នៅពេលកម្មវិធីសុំឱ្យធ្វើដូចនេះ។

![](/sbox/screen/keepass-en-1/35.png)

*រូបភាព ២៣ ៖ ផ្ទាំង KeePass Change Master Key (KeePass - ផ្លាស់ប្តូរពាក្យសម្ងាត់មេ)*




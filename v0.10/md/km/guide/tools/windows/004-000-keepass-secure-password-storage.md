

---

lang: km
community: guide
type: tools
legacy: True
child: False
os: windows
weight: 004
title: KeePass - Secure Password Storage

---

**ទំព័រដើម**

[**www.keepass.info**](http://www.keepass.info/)

**តម្រូវការរបស់កុំព្យូទ័រ**

- គ្រប់កំណែ Windows ទាំងអស់

**កំណែដែលប្រើនៅក្នុងមគ្គុទ្ទេសក៍ណែនាំនេះ**

- ១.២៧

**កាលបរិច្ឆេទ កែសម្រួលចុងក្រោយបំផុត របស់ជំពូកនេះ**

-  កក្កដា ២០១៤

**អាជ្ញាប័ណ្ណ**

- កម្មវិធីសេរី និងបើកចំហ

**ឯកសារតម្រូវឲ្យអាន**

- កូនសៀវភៅណែនាំ ជំពូក [**៣. របៀបបង្កើត និងថែរក្សាពាក្យសម្ងាត់សុវត្ថិភាព**](/chapter-3)

**អត្ថប្រយោជន៍ដែលលោកអ្នកនឹងទទួលបាន**៖

- សមត្ថភាព ក្នុងការរក្សាទុករាល់ពាក្យសម្ងាត់ទាំងអស់របស់លោកអ្នក នៅក្នុងឃ្លាំងទិន្នន័យមួយដែលងាយស្រួលប្រើ និងមានសុវត្ថិភាព
- សមត្ថភាព ក្នុងការបង្កើត និងរក្សាទុកពាក្យសម្ងាត់ដ៏រឹងមាំជាច្រើន ដោយមិនចាំបាច់ចងចាំពាក្យសម្ងាត់ទាំងនោះ


**GNU Linux, Mac OS និងកម្មវិធីផ្សេងៗទៀតដែលអាចប្រើបានជាមួយ Microsoft Windows**៖

**KeePass** ក៏អាចប្រើបានសម្រាប់ **GNU Linux** និង **Mac OS** (នៅក្នុងកំណែ [**KeePassX**](http://www.keepassx.org/))។ លោកអ្នកក៏អាចឃើញកំណែកម្មវិធី **KeePass** សម្រាប់វេទិកា (Platforms) ផ្សេងទៀត ដូចជា **iPhone**, **BlackBerry**, **Android**, **PocketPC** ។ល។ ប៉ុន្តែ ប្រសិនបើលោកអ្នកចង់សាកល្បងប្រើកម្មវិធីរក្សាទុកពាក្យសម្ងាត់ផ្សេងទៀតដែលស្រដៀងគ្នា យើងខ្ញុំសូមណែនាំឲ្យប្រើ ៖

* [**Password Safe**](http://passwordsafe.sourceforge.net/) ដែលអាចប្រើបានសម្រាប់ **Microsoft Windows** និង **GNU Linux**
* [**1Password**](http://agilewebsolutions.com/products/1Password) ដែលមានសម្រាប់ **Mac OS**, **Microsoft Windows**, **iPhone** និង **iPad**


### ១.១ ប្រការគួរយល់ដឹងអំពីកម្មវិធីនេះ មុនពេលលោកអ្នកចាប់ផ្តើមប្រើ ###

**KeePass** គឺជាកម្មវិធីរឹងមាំ និងងាយស្រួលប្រើមួយ ដែលជួយលោកអ្នកក្នុងការរក្សាទុក និងគ្រប់គ្រងរាល់ពាក្យសម្ងាត់ទាំងអស់របស់លោកអ្នកនៅក្នុងឃ្លាំងទិន្នន័យមួយដែលមានកម្រិតសុវត្ថិភាពខ្ពស់។ លោកអ្នកអាចដាក់ទុកឃ្លាំងទិន្នន័យ ព្រមទាំងកម្មវិធី **KeePass** ទៅក្នុងអង្គចងចាំ USB មួយ និងយកកម្មវិធីនេះទៅតាមខ្លួនបាន។ ឃ្លាំងទិន្នន័យត្រូវបានការពារដោយ 'ពាក្យសម្ងាត់មេ' មួយដែលលោកអ្នកបង្កើតដោយខ្លួនឯង។ ពាក្យសម្ងាត់នេះ ក៏ត្រូវបានប្រើដើម្បីធ្វើកូដនីយកម្មរាល់ទិន្នន័យក្នុងឃ្លាំងទិន្នន័យទាំងអស់ផងដែរ។ លោកអ្នកអាចរក្សាទុកពាក្យសម្ងាត់ដែលមានស្រាប់របស់លោកអ្នកនៅក្នុង **KeePass** ឬឲ្យ **KeePass** បង្កើតពាក្យសម្ងាត់មួយសម្រាប់លោកអ្នកក៏បាន។ **KeePass** មិនតម្រូវឲ្យមានការកំណត់មុខងារជាមុន ឬពាក្យណែនាំក្នុងការដំឡើងកម្មវិធីជាក់លាក់នោះទេ។ កម្មវិធីនេះអាចប្រើបានគ្រប់វេលា!


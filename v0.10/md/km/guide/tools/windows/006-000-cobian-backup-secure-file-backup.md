

---

lang: km
community: guide
type: tools
legacy: True
child: False
os: windows
weight: 006
title: Cobian Backup - Secure File Backup

---

**ទំព័រដើម**

[**www.cobiansoft.com/cobianbackup.htm**](http://www.cobiansoft.com/cobianbackup.htm)

**តម្រូវការរបស់កុំព្យូទ័រ**

- XP, 2003, Vista, 2008, Windows 7 
- Windows 95, 98 និង ME អាចប្រើបានជាមួយកម្មវិធី Cobian [**version 7**](/sites/securitybkp.ngoinabox.org/security/files/cobian/Cb7Setup.exe)

**កំណែដែលប្រើនៅក្នុងមគ្គុទ្ទេសក៍ណែនាំនេះ**

- ១០

**អាជ្ញាប័ណ្ណ**

- Freeware  (កម្មវិធីសេរី)

**ឯកសារតម្រូវឲ្យអាន**

- **កូនសៀវភៅណែនាំ** ជំពូក [**៥. របៀបស្តារយកព័ត៌មានដែលបាត់បង់មកវិញ**](/km/chapter-5)

**កម្រិត៖** ១. កម្រិតដំបូង, ២. កម្រិតមធ្យម, **៣. កម្រិតលើមធ្យម**, ៤. កម្រិតមានបទពិសោធន៍, ៥. កម្រិតខ្ពស់


**ពេលតម្រូវ ដើម្បីអាចចាប់ផ្តើមប្រើកម្មវិធីនេះបាន**៖ ៣០ នាទី


**អត្ថប្រយោជន៍ដែលលោកអ្នកនឹងទទួលបាន**៖

- សមត្ថភាព ក្នុងការបម្រុងទុករាល់ឯកសារ និងថតឯកសារទុកទាំងអស់
- សមត្ថភាព ក្នុងការបង្ហាប់ (Compress) និងលែងបង្ហាប់ (Decompress) ឯកសារដែលត្រូវបានបម្រុងទុករបស់លោកអ្នក
- សមត្ថភាព ក្នុងការធ្វើកូដនីយកម្ម និងធ្វើវិកូដនីយកម្មលើឯកសារដែលត្រូវបានរក្សាក្នុងបណ្ណសាររបស់លោកអ្នក

**GNU Linux, Mac OS និងកម្មវិធីផ្សេងៗទៀតដែលអាចប្រើបានជាមួយ Microsoft Windows**៖

ការធ្វើបណ្ណសារ ឬការបម្រុងទុកឯកសារ និងថតឯកសាររបស់លោកអ្នក អាចធ្វើទៅបានយ៉ាងងាយស្រួលដូចការចម្លងឯកសារពីទីតាំងមួយទៅទីតាំងដែលមានសុវត្ថិភាពមួយផ្សេងទៀតដែរ ការធ្វើបែបនេះ ពុំតម្រូវឲ្យមានឧបករណ៍ពិសេសដើម្បីជាជំនួយនោះទេ។ ប៉ុន្តែ នៅពេលធ្វើបណ្ណសារឯកសារកាន់តែច្រើន លោកអ្នកនឹងអាចទទួលបានផលប្រយោជន៍តាមរយៈការប្រើប្រាស់កម្មវិធីពិសេសមួយ ដើម្បីបម្រុងទុកឯកសារទាំងនោះ (ដូចជាកម្មវិធី**Cobian Backup**ជាដើម) ឬពីការប្រើកម្មវិធី *ធ្វើសមកាលកម្មឯកសារ* មួយ ដែលជាកម្មវិធីធានាថា ឯកសារដែលមាននៅកន្លែងដើម ឬ‘ប្រភពដើម’ និងនៅកន្លែងថ្មី គឺដូចគ្នាទាំងស្រុង។ ក្រៅពីកម្មវិធី **Cobian Backup** មានកម្មវិធីជាច្រើនទៀតសម្រាប់ជួយលោកអ្នក ក្នុងការធ្វើបណ្ណសារឬបម្រុងទុកឯកសាររបស់លោកអ្នក។ យើងខ្ញុំសូមណែនាំកម្មវិធីមួយចំនួនដូចខាងក្រោម ៖

- [**Freebyte Backup**](http://www.freebyte.com/fbbackup/) ជាកម្មវិធីបម្រុងទុកទិន្នន័យឥតគិតថ្លៃមួយ រចនាឡើងសម្រាប់ **Microsoft Windows**;
- [**Unison File Synchronizer**](http://www.cis.upenn.edu/~bcpierce/unison/) ជាកម្មវិធីសេរីនិងបើកចំហមួយ សម្រាប់ **Microsoft Windows, Mac OS, និង GNU/Linux**;
- [**Allway Sync**](http://allwaysync.com/) ជាកម្មវិធីធ្វើសមកាលកម្មឯកសារឥតគិតថ្លៃមួយ សម្រាប់ **Microsoft Windows**;
- [**FreeFileSync**](http://freefilesync.sourceforge.net/) ជាកម្មវិធីធ្វើសមកាលកម្មឯកសារដែលមានលក្ខណៈសេរី និងបើកចំហមួយ សម្រាប់ **GNU/Linux** និង **Microsoft Windows**;
- [**Time Machine**](https://secure.wikimedia.org/wikipedia/km/wiki/Time_Machine_%28Mac_OS%29) ជាកម្មវិធីបម្រុងទុកទិន្នន័យមួយអភិវឌ្ឍដោយក្រុមហ៊ុន **Apple** ដែលត្រូវបានរួមបញ្ចូលជាមួយ **Mac OS** (កំណែ ១០.៥ ឡើងទៅ); និង
- អ្នកប្រើប្រាស់ **Ubuntu GNU/Linux** សូមអានមគ្គុទ្ទេសក៍ណែនាំអំពី [**Backup Your System**]([**ការបម្រុងទុកប្រព័ន្ធរបស់លោកអ្នក**])(https://help.ubuntu.com/community/BackupYourSystem) ដែលបង្ហាញពីកម្មវិធីដែលលោកអ្នកអាចនឹងប្រើបាន។

## ១.១ ប្រការគួរយល់ដឹងអំពីកម្មវិធីនេះ មុនពេលលោកអ្នកចាប់ផ្តើមប្រើ ##

**Cobian Backup** ត្រូវបានប្រើដើម្បីធ្វើបណ្ណសារ (ឬដើម្បីបម្រុងទុក) នូវឯកសារនិងថតឯកសាររបស់លោកអ្នក។ ឯកសារដែលបានបម្រុងទុកទាំងនោះ អាចរក្សាទុកក្នុងថតឯកសារ ឬថាសទិន្នន័យផ្សេងទៀតក្នុងកុំព្យូទ័ររបស់លោកអ្នក កុំព្យូទ័រផ្សេងទៀតក្នុងបណ្តាញកុំព្យូទ័រការិយាល័យ ឬក្នុងឧបករណ៍ផ្ទុកទិន្នន័យចល័ត (ដូចជា CDs, DVDs និង អង្គចងចាំ USB ជាដើម)។ កម្មវិធី**Cobian Backup** អាចឲ្យលោកអ្នកធ្វើបណ្ណសារឯកសារ និងថតឯកសាររបស់លោកអ្នកជាទៀងទាត់។ កម្មវិធីនេះដំណើរការដោយស្ងៀមស្ងាត់នៅផ្ទៃខាងក្រោយ ក្នុងប្រព័ន្ធកុំព្យូទ័ររបស់លោកអ្នក (ពោលគឺ ក្នុង System Tray (ថាសប្រព័ន្ធ)) ពិនិត្យមើលកាលវិភាគរបស់លោកអ្នក និងអនុវត្តដំណើរការបម្រុងទុកនៅពេលចាំបាច់។ កម្មវិធី **Cobian Backup** អាចបង្ហាប់(Compress)ឯកសារ និងធ្វើកូដនីយកម្មផងដែរ នៅពេលដែលកម្មវិធីនេះកំពុងតែបង្កើតឯកសារដែលបានបម្រុងទុក។


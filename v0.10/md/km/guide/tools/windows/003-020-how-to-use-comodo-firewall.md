

---

lang: km
community: guide
type: tools
legacy: True
child: True
os: windows
weight: 2
depth: 3
title: How to Use COMODO Firewall

---

បញ្ជីផ្នែកដែលមាននៅក្នុងទំព័រនេះ៖

- [**៣.០ របៀបអនុញ្ញាត និងប្លុកចោលសិទ្ធិចូលប្រើប្រាស់ ដោយប្រើកម្មវិធី COMODO Firewall**](#3.0)
- [**៣.១ របៀបបើកអន្តរផ្ទៃមុខប្រើប្រាស់មេរបស់កម្មវិធី COMODO Firewall**](#3.1)
- [**៣.២ ទិដ្ឋភាពទូទៅអំពីអន្តរផ្ទៃមុខប្រើប្រាស់មេរបស់កម្មវិធី COMODO Firewall**](#3.2)

-------

<a name="3.0"></a>
## ៣.០ របៀបអនុញ្ញាត និងប្លុកចោលសិទ្ធិចូលប្រើប្រាស់ ដោយប្រើកម្មវិធី COMODO Firewall ##

Firewall គឺជាកម្មវិធីមួយ ដែលរចនាឡើងដើម្បីការពារកុំព្យូទ័ររបស់លោកអ្នកពីក្រុមហេកឃ័រ និងម៉ាលវែរអាក្រក់។ ទាំងក្រុមហេកឃ័រ និងម៉ាលវែរទាំងនេះ អាចប៉ុនប៉ងចូលកុំព្យូទ័ររបស់លោកអ្នកដោយផ្ទាល់ ឬផ្ញើព័ត៌មានចេញពីកុំព្យូទ័ររបស់លោកអ្នកទៅឱ្យភាគីទីបី។ កម្មវិធី **Comodo Firewall** ត្រូវតែត្រូវបានកំណត់មុខងារឱ្យ'ដឹង' ឬកត់ត្រាអំពីកម្មវិធីដែល'មានសុវត្ថិភាព' ហើយអនុញ្ញាតឱ្យចូលប្រើកម្មវិធីទាំងនោះ  និងប្លុកចោលរាល់សំណើទៅកុំព្យូទ័ររបស់លោកអ្នក ដែលចេញមកពីកម្មវិធីដែលគ្មានសុវត្ថិភាព និងដំណើរការអាក្រក់ ។ វាអាចត្រូវការបទពិសោធន៍បន្តិចទៅតាមពេលវេលា ដើម្បីកំណត់ថា តើសំណើណាខ្លះដែលត្រឹមត្រូវ និងសំណើណាខ្លះគឺជាការគំរាមកំហែង។

រៀងរាល់ពេលដែល **Comodo Firewall** ទទួលបានសំណើភ្ជាប់សេវាមួយ  វានឹងបើក *Firewall Alert* (*ការប្រាប់ឱ្យដឹងមុនរបស់ Firewall*) ដែលប្រាប់លោកអ្នកឱ្យ *អនុញ្ញាត* ឬ *ប្លុកចោល* សិទ្ធិចូលប្រព័ន្ធរបស់លោកអ្នកទៅ/ពីអ៊ីនធើរណែត។ លំហាត់បន្ទាប់ ដែលពាក់ព័ន្ធទៅនឹងកម្មវិធីមានសុវត្ថិភាពមួយ ដូចជា**Firefox**ជាដើម នឹងជួយលោកអ្នកឱ្យយល់ដឹងកាន់តែច្បាស់ អំពីការដាស់តឿនរបស់ Firewall  និងរបៀបប្រើប្រាស់ការប្រាប់ឱ្យដឹងមុននោះ។ ទោះបីពេលខ្លះ មានករណីលើកលែងសម្រាប់សំណើ ដែលចេញពីកម្មវិធីបើកអ៊ីនធើរណែត និងកម្មវិធីអ៊ីមែលដែលគេទទួលយកជាសកលក៏ដោយ  នៅរៀងរាល់ពេលដែលធ្វើសំណើភ្ជាប់សេវាមួយ នឹងលេចមាន*Firewall Alert*(*ការប្រាប់ឱ្យដឹងមុនរបស់ Firewall*) ដូចខាងក្រោមនេះ៖

![](/sbox/screen/comodo-en/21.png)

*រូបភាព ១ ៖ ឧទាហរណ៍មួយនៃ COMODO Firewall Alert (ការប្រាប់ឱ្យដឹងមុនរបស់COMODO Firewall)*

Firewall គឺគ្រាន់តែជាសំណុំវិធានមួយ សម្រាប់ពិនិត្យតាមដានចរាចរណ៍ទិន្នន័យចូលក្នុងនិងចេញក្រៅ។ នៅរៀងរាល់ពេលដែលលោកអ្នកចុចលើ *Allow*(*អនុញ្ញាត*) ឬ *Block*(*ប្លុកចោល*)  **COMODO Firewall**នឹងបង្កើតវិធានមួយសម្រាប់សំណើភ្ជាប់បណ្តាញរបស់ដំណើរការ ឬកម្មវិធីនោះ។ កម្មវិធី**COMODO Firewall** ធ្វើការនេះសម្រាប់ទាំងដំណើរការនិងកម្មវិធីដែលថ្មី ឬដែលមិនត្រូវបានទទួលស្គាល់ ព្រមទាំងដំណើរការនិងកម្មវិធីដែលត្រូវបានរាយឈ្មោះនៅក្នុងបញ្ជី *Trusted Software Vendors* នៅក្នុងផ្ទាំង *Defense+ - Tasks > Computer Security Policy*។

**Remember my answer** (**ចងចាំចម្លើយរបស់ខ្ញុំ**)៖ ជម្រើសនេះត្រូវបានប្រើដើម្បីកត់ត្រាទុកថា តើលោកអ្នកបានអនុញ្ញាត ឬប្លុកចោលកម្មវិធីជាក់លាក់មួយមិនឱ្យចូល **COMODO Firewall**។ វានឹងអនុញ្ញាត ឬប្លុកចោលដោយស្វ័យប្រវត្ត ចំពោះសំណើភ្ជាប់សេវា ដែលចេញមកពីកម្មវិធីនោះ នៅពេលកម្មវិធីនោះព្យាយាមភ្ជាប់សេវាទៅកុំព្យូទ័ររបស់លោកអ្នកនៅពេលក្រោយ ដោយផ្អែកទៅលើជម្រើស ដែលលោកអ្នកបានកំណត់នៅត្រង់ចំណុចនេះ។

**ចំណុចសំខាន់**៖ យើងខ្ញុំសូមណែនាំយ៉ាងមុតមាំ ឱ្យបិទដំណើរការជម្រើស*Remember my answer* (*ចងចាំចម្លើយរបស់ខ្ញុំ*)  នៅពេលលោកអ្នកចាប់ផ្តើមប្រើកម្មវិធី **COMODO Firewall** ជាលើកដំបូង។ ត្រូវសម្រេចចិត្តថា តើត្រូវអនុញ្ញាត ឬប្លុកចោលសំណើភ្ជាប់សេវាផ្សេងៗ ហើយបន្ទាប់មក ត្រូវសង្កេតមើលថា តើការសម្រេចចិត្តរបស់លោកអ្នកប៉ះពាល់ដល់ប្រតិបត្តិការប្រព័ន្ធរបស់លោកអ្នកដែរឬទេ ឬ យ៉ាងដូចម្តេចខ្លះ។ លោកអ្នកបើកដំណើរការជម្រើស*Remember my answer* (*ចងចាំចម្លើយរបស់ខ្ញុំ*) ប្រសិនបើ និង*តែក្នុងករណី*ប្រសិនបើ លោកអ្នកប្រាកដទាំងស្រុងអំពីការសម្រេចចិត្តរបស់លោកអ្នក។

**ដំបូន្មាន**៖ ការតឹងរ៉ឹងអំពីការកំណត់សិទ្ធិចូលប្រព័ន្ធរបស់លោកអ្នក គឺជាវិធីសាស្ត្រដែលល្អបំផុតចំពោះសុវត្ថិភាពកុំព្យូទ័រ។ មិនត្រូវស្ទាក់ស្ទើរក្នុងការប្លុកចោលសំណើដែលគួរឱ្យសង្ស័យ ឬដែលមិនអាចកំណត់អត្តសញ្ញាណបានទេ។ ប្រសិនបើការធ្វើដូចនេះបណ្តាលឱ្យកម្មវិធីធម្មតាមួយ លែងដំណើរការបានត្រឹមត្រូវ  លោកអ្នកអាចអនុញ្ញាតឱ្យដំណើរការនេះដំណើរការនៅពេលក្រោយបន្ទាប់ពីលោកអ្នកទទួលបានការប្រាប់ឱ្យដឹងមុនរបស់Firewall។

**ជំហានទី ១**. **ចុច**លើ ![](/sbox/screen/comodo-en/26.png) ដើម្បីបើកផ្ទាំង *Properties* ដើម្បីដឹងបន្ថែមអំពីដំណើរការ ឬពីកម្មវិធីដែលស្នើសុំសិទ្ធិចូល ដែលនៅក្នុងករណីនេះគឺសំដៅលើកម្មវិធី**Firefox**៖

![](/sbox/screen/comodo-en/27.png)

*រូបភាព ២ ៖ ផ្ទាំង Properties របស់ firefox.exe*

**ជំហានទី ២**៖ **ចុច**លើ ![](/sbox/screen/comodo-en/02.png) ដើម្បីបិទផ្ទាំង *Properties* របស់កម្មវិធីនេះ។

**ជំហានទី ៣**៖ ប្រសិនបើលោកអ្នកបានកំណត់ថា សំណើមួយមិនមានសុវត្ថិភាព ឬលោកអ្នកមិនប្រាកដអំពីសំណើនោះ ដោយផ្អែកទៅលើព័ត៌មាន ដែលបង្ហាញនៅក្នុងផ្ទាំង*Properties*របស់កម្មវិធី  នោះត្រូវ**ចុច**លើ ![](/sbox/screen/comodo-en/29.png) ដើម្បីបង្គាប់ **COMODO Firewall** ឱ្យបដិសេធសិទ្ធិចូលទៅក្នុងប្រព័ន្ធកុំព្យូទ័ររបស់លោកអ្នក។
ឬ ៖
ប្រសិនបើលោកអ្នកបានកំណត់ថា កម្មវិធីត្រឹមត្រូវមួយកំពុងធ្វើសំណើដែលមិនមានផលអាក្រក់ ដោយផ្អែកទៅលើព័ត៌មានដែលបង្ហាញនៅក្នុងផ្ទាំង *Properties* របស់កម្មវិធី នោះត្រូវ**ចុច**លើ ![](/sbox/screen/comodo-en/28.png) ដើម្បីអនុញ្ញាតឱ្យវានូវសិទ្ធិចូលទៅក្នុងប្រព័ន្ធកុំព្យូទ័ររបស់លោកអ្នក។

**ជំហានទី ៤**. **ចុច**លើ ![](/sbox/screen/comodo-en/28.png) ដើម្បីអនុញ្ញាតឱ្យកម្មវិធី **Firefox** ចូលទៅក្នុងប្រព័ន្ធកុំព្យូទ័ររបស់លោកអ្នកតាមរយៈកម្មវិធី **COMODO Firewall**។ 

**ជំហានទី ៥**. ប្រសិនបើកម្មវិធី **Firefox** គឺជាកម្មវិធីមួយដែលមានសុវត្ថិភាព ត្រូវ**គូសយក**ជម្រើស ![](/sbox/screen/comodo-en/30.png) ដើម្បីឱ្យកម្មវិធី **COMODO Firewall** នឹងអនុញ្ញាតដោយស្វ័យប្រវត្តដល់កម្មវិធី **Firefox** ឱ្យមានសិទ្ធិចូលទៅក្នុងប្រព័ន្ធកុំព្យូទ័ររបស់លោកអ្នកបាននៅពេលក្រោយទៀត។

**កំណត់សម្គាល់**៖ ប៊ូតុង *Allow* (*អនុញ្ញាត*) អាចឱ្យលោកអ្នកចុចផ្តល់សិទ្ធិទៅឱ្យដំណើរការ ឬកម្មវិធីបានម្តងមួយៗ។

**ដំបូន្មាន**៖ **ចុច**លើ ![](/sbox/screen/comodo-en/31.png) ដើម្បីចូលទៅកាន់ឯកសារជំនួយអនឡាញរបស់កម្មវិធី**COMODO Firewall**។ 

សមត្ថភាពរបស់លោកអ្នកក្នុងការសម្រេចបានដោយត្រឹមត្រូវ ថាតើអនុញ្ញាត ឬប្លុកចោលនោះ នឹងមានកម្រិតកាន់តែប្រសើរឡើង នៅពេលលោកអ្នកកាន់តែមានទំនុកចិត្ត និងបទពិសោធន៍ក្នុងការប្រើកម្មវិធី**COMODO Firewall**។ 

<a name="3.1"></a>
## ៣.១ របៀបបើកអន្តរផ្ទៃមុខប្រើប្រាស់មេរបស់កម្មវិធី COMODO Firewall ##

កម្មវិធី **COMODO Firewall** នឹងចាប់ផ្តើមធ្វើការដោយស្វ័យប្រវត្ត បន្ទាប់ពីលោកអ្នកបានបញ្ចូលវា និងចាប់ផ្តើមដំណើរការប្រព័ន្ធកុំព្យូទ័រលោកអ្នកឡើងវិញ។ វាមានផ្ទាំងគ្រប់គ្រង (Control Panel) ធំទូលាយមួយ ដែលមានមុខងារពិសេស និងជម្រើសផ្សេងៗជាច្រើន។ អ្នកប្រើប្រាស់កម្រិត **កម្រិតដំបូង** (**Beginner**) នឹងយល់ដឹងបានរហ័ស អំពីរបៀបធ្វើការជាមួយការប្រាប់ឱ្យដឹងមុនអំពីសុវត្ថិភាពរបស់ **COMODO Firewall** ចំណែកឯ អ្នកប្រើប្រាស់កម្រិត **មានបទពិសោធន៍** (**Experienced**) និង**កម្រិតខ្ពស់** (**Advanced**) នឹងយល់ដឹងអំពីការកំណត់មុខងារនិងគ្រប់គ្រង Firewall ដែលមានលក្ខណៈស្មុគស្មាញជាងនេះ។

**កំណត់សម្គាល់**៖ គ្រប់ឧទាហរណ៍ដែលបង្ហាញនៅក្នុងជំពូកនេះ គឺផ្អែកទៅលើកម្មវិធី **COMODO Firewall** ក្នុងទម្រង់ **Optimum Defense** (**ការការពារដែលប្រសើរបំផុត**)។ នេះមានន័យថា ប្រព័ន្ធការពារការជ្រៀតចូល *Defense+* ត្រូវបានបើកដំណើរការដោយស្វ័យប្រវត្ត។ ប្រសិនបើលោកអ្នកបានបញ្ចូលកម្មវិធី **COMODO Firewall** ដោយប្រើជម្រើស *Firewall only*  នោះប្រព័ន្ធ *Defense+* នឹងមិនត្រូវបានបើកដំណើរការទេ។

ដើម្បីបើកអន្តរផ្ទៃមុខប្រើប្រាស់មេរបស់ **COMODO Firewall** ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក Start > Programs > Comodo > Firewall > Comodo Firewall**។ 

**កំណត់សម្គាល់**៖ តាមរបៀបផ្សេងពីនេះ លោកអ្នកអាច **ចុចរហ័សពីរដង** លើរូបសញ្ញានៅលើ Desktop ឬ **ចុចរហ័សពីរដង** លើរូបសញ្ញា **COMODO Firewall** នៅក្នុង *System Tray* (*ថាសប្រព័ន្ធ*) ដើម្បីបើកអន្តរផ្ទៃមុខប្រើប្រាស់មេ។ ជាងនេះទៅទៀត លោកអ្នកអាច **ចុចម៉ោសខាងស្តាំ**លើរូបសញ្ញា **COMODO Firewall** ដើម្បីបើកម៉ឺនុយ Pop-up របស់វា បន្ទាប់មក **ជ្រើសយក** *Open* ដូចខាងក្រោមនេះ៖

![](/sbox/screen/comodo-en/35.png)

*រូបភាព ៣ ៖ ម៉ឺនុយ Pop-up នៃរូបសញ្ញាភ្ជាប់សេវារបស់កម្មវិធី COMODO Firewall*

![](/sbox/screen/comodo-en/36.png)

*រូបភាព ៤ ៖ អន្តរផ្ទៃមុខប្រើប្រាស់របស់កម្មវិធី Comodo Firewall ក្នុងទម្រង់សង្ខេប (Summary Mode) ដែលផ្តល់ជាស្វ័យប្រវត្តដោយកម្មវិធី* 

<a name="3.2"></a>
## ៣.២ ទិដ្ឋភាពទូទៅអំពីអន្តរផ្ទៃមុខអ្នកប្រើប្រាស់មេរបស់កម្មវិធី COMODO Firewall ##

ផ្ទាំង *Firewall* បង្ហាញព័ត៌មានសង្ខេបខ្លីៗ និងច្បាស់លាស់ អំពីសំណើដែលស្នើមកក្នុងនិងចេញទៅក្រៅ ពីដំណើរការ និងកម្មវិធីដែលប៉ុនប៉ងឆ្លងកាត់ **COMODO Firewall**។ ជាទូទៅ មានសំណើចេញទៅក្រៅច្រើនជាងសំណើចូលមកក្នុង។ ទម្រង់ប្រតិបត្តិការដែលផ្តល់ជាស្វ័យប្រវត្តដោយកម្មវិធីគឺ *Safe Mode* (*ទម្រង់សុវត្ថិភាព*)។ ទម្រង់ប្រតិបត្តិការផ្សេងៗទៀត នឹងមានគូសបង្ហាញតាមក្រោយនៅក្នុងផ្នែកនេះ។ *Traffic* បង្ហាញអំពីដំណើរការនិងកម្មវិធីផ្សេងៗដែលកំពុងប្រតិបត្តិការ និងចំនួនសំណើគិតជាភាគរយដែលត្រូវបានធ្វើ។

**ចុច**លើ ![](/sbox/screen/comodo-en/37.png) ដើម្បីបើកព័ត៌មានសង្ខេប ដែលពាក់ព័ន្ធនឹងសំណើចេញទៅក្រៅ *នៅខណៈពេលជាក់លាក់មួយ* ដូចខាងក្រោមនេះ៖

![](/sbox/screen/comodo-en/38.png)

*រូបភាព ៥ ៖ ឧទាហរណ៍មួយនៃផ្ទាំង Active Connections (ការភ្ជាប់សកម្ម) ដែលបង្ហាញព័ត៌មានលម្អិតអំពីចរាចរណ៍អ៊ីនធើរណែត*

**ចុច**លើ ![](/sbox/screen/comodo-en/39.png) ដើម្បីបើកផ្ទាំង *Active Connections*(*ការភ្ជាប់សកម្ម*) ស្រដៀងគ្នាមួយ សម្រាប់សំណើចូលក្នុង *នៅខណៈពេលជាក់លាក់មួយ*។

**ដំបូន្មាន**៖ **ចុច**លើ ![](/sbox/screen/comodo-en/40.png) ដើម្បីបញ្ឈប់គ្រប់សំណើចូលក្នុង និងចេញក្រៅទាំងអស់ ប្រសិនបើសេវាអ៊ីនធើរណែតរបស់លោកអ្នកស្រាប់តែថយល្បឿនឬគាំង ហើយលោកអ្នកមានហេតុផលដែលត្រូវសង្ស័យថា ដំណើរការឬកម្មវិធីអាក្រក់មួយកំពុងដោនឡូតដោយខ្លួនឯង ឬកំពុងមានប្រតិបត្តិការ។ ការធ្វើដូច្នេះ កំណត់ទម្រង់ប្រតិបត្តិការរបស់ *Firewall*ភ្លាមៗទៅជា ![](/sbox/screen/comodo-en/41.png)។
ពិនិត្យមើលឡើងវិញនូវសេចក្តីសង្ខេបលម្អិតនៅក្នុងផ្ទាំង *Active Connections*(*ការភ្ជាប់សកម្ម*)  ដើម្បីកំណត់អត្តសញ្ញាណប្រភពបញ្ហាដែលអាចមាន។

បន្ទាប់ពីលោកអ្នកប្រកដថា លោកអ្នកដោះស្រាយបញ្ហាបានដោយជោគជ័យហើយ ត្រូវ**ចុច**លើ ![](/sbox/screen/comodo-en/42.png) ដើម្បីចាប់ផ្តើមអនុវត្តសំណើចូលក្នុងនិងចេញក្រៅ ដែលធ្វើទៅហើយ **COMODO Firewall** និងត្រឡប់ទៅកាន់ ![](/sbox/screen/comodo-en/43.png) ដូចធម្មតាវិញ។

### ៣.២.១ រូបសញ្ញាស្ថានភាពរបស់ COMODO Firewall ###

កម្មវិធី **COMODO Firewall** និង ប្រព័ន្ធ**Defense+** ទាំងពីរនេះធ្វើការជាមួយគ្នា។ ប្រសិនបើកម្មវិធីទាំងពីរនេះកំពុងដំណើរការ នឹងមានលេចចេញសញ្ញាបង្ហាញនៅខាងឆ្វេង នៃអន្តរផ្ទៃមុខប្រើប្រាស់មេ ដូចខាងក្រោមនេះ៖

![](/sbox/screen/comodo-en/69.png)

*រូបភាព ៦ ៖ សញ្ញាស្ថានភាពរបស់កម្មវិធី COMODO Firewall  ដែលមានពណ៌បៃតង*

ប្រសិនបើកម្មវិធីណាមួយត្រូវបានបិទដំណើរការ រូបសញ្ញាស្ថានភាពនឹងចង្អុលបង្ហាញថា តើសមាសធាតុ Firewall ឬមុខងារការពារសកម្មជាមុន ត្រូវបានបិទដំណើរការឬអត់ ដូចបង្ហាញខាងក្រោមនេះ៖

![](/sbox/screen/comodo-en/70.png)

*រូបភាព ៧ ៖ សញ្ញាស្ថានភាពត្រូវបានបិទដំណើរការរបស់កម្មវិធី COMODO Firewall ដែលមានពណ៌លឿង*

ប៉ុន្តែ ប្រសិនបើកម្មវិធីទាំងពីរ ត្រូវបានបិទដំណើរការ  រូបសញ្ញាស្ថានភាពនឹងលេចមកដូចខាងក្រោមនេះ៖

![](/sbox/screen/comodo-en/71.png)

*រូបភាព ៨ ៖ សញ្ញាស្ថានភាពត្រូវបានបិទដំណើរការមុខងារពហុការពាររបស់កម្មវិធី COMODO Firewall ដែលមានពណ៌លឿង*

ក្នុងករណីណាមួយក៏ដោយ ត្រូវ**ចុច**លើ ![](/sbox/screen/comodo-en/72.png) ដើម្បីបើកដំណើរការមុខងារការពារដែលពាក់ព័ន្ធ។


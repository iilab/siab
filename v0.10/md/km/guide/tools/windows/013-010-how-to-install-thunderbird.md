

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install Thunderbird

---

បញ្ជីឈ្មោះផ្នែកដែលមាននៅក្នុងទំព័រនេះ៖

- [**២.០ របៀបបញ្ចូលកម្មវិធី Thunderbird**](#2.0)
- [**២.១ របៀបបិទដំណើរការជម្រើស Global Search និង Indexer នៅក្នុងកម្មវិធី Thunderbird**](#2.1)
- [**២.២ របៀបចុះឈ្មោះគណនីអ៊ីមែល នៅក្នុងកម្មវិធី Thunderbird**](#2.2)
- [**២.៣ របៀបចុះឈ្មោះ Blogs, News Feeds និង Newsgroup Accounts នៅក្នុងកម្មវិធី Thunderbird**](#2.3)

<a name="2.0"></a>
## ២.០ របៀបបញ្ចូលកម្មវិធី Thunderbird ##

ដើម្បីចាប់ផ្តើមបញ្ចូលកម្មវិធី **Thunderbird** ត្រូវអនុវត្តជំហានខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/thunderbird-en-1/01.png); ផ្ទាំង *Open File - Security Warning* (*បើកឯកសារ - ការព្រមានអំពីសុវត្ថិភាព*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច**លើ ![](/sbox/screen/thunderbird-en-1/02.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/03.png)

*រូបភាព ១ ៖ របាបង្ហាញស្ថានភាពរីកចម្រើននៃដំណើរការទាញយកឯកសារ*

បន្ទាប់ពីឯកសារកម្មវិធី **Thunderbird** បានបញ្ចប់ដំណើរការទាញយកឯកសារដោយខ្លួនឯង  មានផ្ទាំង *Welcome to the Mozilla Thunderbird Setup Wizard*(*សូមស្វាគមន៍មកកាន់ដំណើរការបញ្ចូលកម្មវិធី Mozilla Thunderbird*) នឹងលេចចេញមក។

**ជំហានទី ២**. **ចុច**លើ ![](/sbox/screen/thunderbird-en-1/04.png) ដើម្បីបើកផ្ទាំង *Mozilla Thunderbird - Setup Type* (*Mozilla Thunderbird - ប្រភេទនៃការបញ្ចូលកម្មវិធី*)។ 

**ជំហានទី ៣**. **ចុច**លើ ![](/sbox/screen/thunderbird-en-1/04.png) នៅក្នុងផ្ទាំង*Choose setup options* (*ជ្រើសរើសជម្រើសបញ្ចូលកម្មវិធី*)។ ជម្រើសដែលមានស្រាប់ គឺ *Standard* (*ស្តង់ដារ*)។

**ជំហានទី ៤**. **ចុច** ![](/sbox/screen/thunderbird-en-1/04.png) ដើម្បីទទួលយកការកំណត់ដែលមានស្រាប់  និងបើកផ្ទាំងខាងក្រោមនេះ៖

![](/sbox/screen/thunderbird-en-1/05.png)

*រូបភាព ២ ៖ ផ្ទាំង Mozilla Thunderbird - Summary (បរិយាយសង្ខេប)*

**ជំហានទី ៥**. **ចុច**លើ ![](/sbox/screen/thunderbird-en-1/06.png) ដើម្បីចាប់ផ្តើមដំណើរការបញ្ចូលកម្មវិធី។ ផ្ទាំងបង្ហាញស្ថានភាពរីកចម្រើន **Mozilla Thunderbird - Installing** (**កំពុងបញ្ចូលកម្មវិធី**) នឹងលេចចេញមក។ បន្ទាប់ពីដំណើរការបញ្ចូលកម្មវិធីបានចប់សព្វគ្រប់ហើយ នឹងលេចចេញផ្ទាំងខាងក្រោមនេះ៖

![](/sbox/screen/thunderbird-en-1/07.png)

*រូបភាព ៣ ៖ ផ្ទាំង Completing the Mozilla Thunderbird Setup Wizard (បញ្ចប់ដំណើរការបញ្ចូលកម្មវិធី Mozilla Thunderbird)*

**ជំហានទី 6**. **ចុច**លើ ![](/sbox/screen/thunderbird-en-1/08.png) ដើម្បីបញ្ចប់ដំណើរការបញ្ចូលកម្មវិធី។

**ដំបូន្មាន** ៖ កម្មវិធី**Thunderbird** នឹងចាប់ផ្តើមដំណើរការខ្លួនឯងដោយស្វ័យប្រវត្ត ប្រសិនបើប្រអប់ *Launch Mozilla Thunderbird now* (*បើកដំណើរការកម្មវិធី Mozilla Thunderbird ឥឡូវនេះ*) ត្រូវបានគូសយក ដូចដែលបង្ហាញនៅក្នុង *រូបភាព ៣* ខាងលើ។ ដើម្បីបើកកម្មវិធីនេះបាននាពេលក្រោយ  ត្រូវ**ចុចរហ័សពីរដង**លើរូបសញ្ញា **Thunderbird** ដែលស្ថិតនៅលើផ្ទាំង Desktop ឬ **ជ្រើសយក > Programs > Mozilla Thunderbird > Mozilla Thunderbird**។

<a name="2.1"></a>
## ២.១ របៀបបិទដំណើរការជម្រើស Global Search និង Indexer នៅក្នុងកម្មវិធី Thunderbird ##

**សូមប្រយ័ត្ន**៖ មុខងារពិសេស *Global Search និង Indexer* នៅក្នុងកម្មវិធី **Thunderbird** *ត្រូវតែ* បិទចោល ដើម្បីធ្វើឱ្យ  ដំណើរការអាចប្រព្រឹត្តទៅបានល្អបំផុត។ អាស្រ័យទៅតាមបរិមាណ និងទំហំនៃអ៊ីមែលរបស់លោកអ្នក  វាអាចកាត់បន្ថយល្បឿនប្រព័ន្ធកុំព្យូទ័ររបស់លោកអ្នក ដោយការសរសេរព័ត៌មានលើសជាបន្តបន្ទាប់ និងមិនចាំបាច់ទៅក្នុងថាសរឹងរបស់លោកអ្នក។ ដោយសារថាសរឹងរបស់លោកអ្នកកាន់តែពេញដោយទិន្នន័យ វានឹងពន្យឺតដល់ប្រតិបត្តិការជាច្រើនរបស់ប្រព័ន្ធ។

ដើម្បីបិទជម្រើស *Global Search and Indexer* ត្រូវអនុវត្តជំហានខាងក្រោមនេះ៖ 

**ជំហានទី ១**. **ជ្រើសរើស Tools > Options (ឧបករណ៍ > ជម្រើស)** នៅក្នុងកម្មវិធី **Thunderbird** ដើម្បីបើកផ្ទាំង *Options* (*ជម្រើស*)។

**ជំហានទី ២**. **ចុច**លើ ![](/sbox/screen/thunderbird-en-1/09.png) ដើម្បីបើកស្លាកផ្ទាំងពាក់ព័ន្ធរបស់វា ដូចខាងក្រោមនេះ៖

![](/sbox/screen/thunderbird-en-1/10.png)

*រូបភាព ៤ ៖ ផ្ទាំង Options (ជម្រើស) ដែលបង្ហាញស្លាកផ្ទាំង Advanced*

**ជំហានទី ៣**. **ចុច**លើប្រអប់គូស *Enable Global Search and Indexer* នៅក្នុងផ្នែក *Advanced Configuration* ដើម្បី *បិទ*ជម្រើសនេះ ដូចដែលបង្ហាញនៅក្នុងរូបភាពខាងក្រោមនេះ៖ 

![](/sbox/screen/thunderbird-en-1/11.png)

*រូបភាព ៥ ៖ ផ្នែក Advanced Configuration*

ឥឡូវនេះ ដោយលោកអ្នកបានបិទជម្រើសនេះដោយជោគជ័យរួចហើយ លោកអ្នកកំពុងត្រៀមខ្លួនដើម្បីចុះឈ្មោះគណនីអ៊ីមែលមួយនៅក្នុងកម្មវិធី **Thunderbird**។

<a name="2.2"></a>
## ២.២ របៀបចុះឈ្មោះគណនីអ៊ីមែលមួយ នៅក្នុងកម្មវិធី Thunderbird ## 

ផ្ទាំង *System Integration* (*សមាហរ័ណកម្មប្រព័ន្ធ*) នឹងលេចចេញមក នៅពេលបើកចូលដំបូង។ ផ្ទាំងនេះ អាចកំណត់ទៅជា *Use Thunderbird as the default client for: Email* (*ប្រើកម្មវិធី Thunderbird ជាកម្មវិធីស្វ័យប្រវត្តសម្រាប់៖ អ៊ីមែល*)។ បើមិនដូច្នេះទេ លោកអ្នកអាចជ្រើសយក *Skip Integration* ដើម្បីរំលងទៅមុខ។

**ជំហានទី ១**. នៅក្នុងផ្ទាំង *Welcome to Thunderbird* (*សូមស្វាគមន៍មកកាន់កម្មវិធី Thunderbird*)  ត្រូវ**ចុច**លើជម្រើស *Skip this and use my existing email* (*រំលងចំណុចនេះ ហើយប្រើអ៊ីមែលដែលមានស្រាប់របស់ខ្ញុំ*) ដើម្បីឱ្យបានដូចផ្ទាំងខាងក្រោមនេះ៖  
 
![](/sbox/screen/thunderbird-en-1/12.png)

*រូបភាព៦៖ ផ្ទាំងស្វាគមន៍មកកាន់កម្មវិធីThunderbird*

**ជំហានទី ២**. **វាយបញ្ចូល**ឈ្មោះអាសយដ្ឋានអ៊ីមែល និងពាក្យសម្ងាត់របស់លោកអ្នក ទៅក្នុងប្រអប់ដែលពាក់ព័ន្ធ រួច**ចុច**លើប្រអប់គូសដើម្បីលែងជ្រើសយកជម្រើស *Remember my password* (*ចងចាំពាក្យសម្ងាត់របស់ខ្ញុំ*) ដើម្បីឱ្យផ្ទាំងរបស់លោកអ្នកដូច *រូបភាព ៧* ខាងក្រោមនេះ។

![](/sbox/screen/thunderbird-en-1/13.png)

*រូបភាព ៧ ៖ ផ្ទាំង Mail Account Setup (បង្កើតគណនីអ៊ីមែល)*


**ជំហានទី ៣**. **ចុច**លើ ![](/sbox/screen/thunderbird-en-1/14.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbird-en-1/15.png)

*រូបភាព៨ ៖ ផ្ទាំង Mail Account Setup (បង្កើតគណនីអ៊ីមែល) ដែលបានជ្រើសយកជម្រើស **IMAP (remote folders)***

## IMAP និង POP៖ សេចក្តីបរិយាយ និង ការប្រើប្រាស់ ###

**Internet Message Access Protocol** (**IMAP**) និង **Post Office Protocol** (**POP**) គឺជាវិធីសាស្ត្រពីរខុសគ្នា ដែលប្រើសម្រាប់រក្សាទុក និងទទួលអ៊ីមែល។

- **Internet Message Access Protocol** (**IMAP**)៖ នៅពេលប្រើ**IMAP**   ថតឯកសារទាំងអស់របស់លោកអ្នក(ដែលរួមមាន*Inbox*, *Drafts*, *Templates*, *Sent*, *Trash* និងគ្រប់ថតឯកសារផ្សេងទៀតទាំងអស់) ស្ថិតនៅក្នុងកុំព្យូទ័របម្រើអ៊ីមែល(Email Server)។ ដោយហេតុនេះហើយ លោកអ្នកអាចចូលប្រើថតឯកសារទាំងនេះបានពីកុំព្យូទ័រមួយផ្សេងទៀត។ សារទាំងអស់នឹងស្ថិតនៅក្នុងកុំព្យូទ័របម្រើ ហើយជាដំបូង មានតែក្បាល ឬរបារចំណងជើងសារអ៊ីមែល(ដែលមានព័ត៌មានដូចជា កាលបរិច្ឆេទ និងពេលវេលា ប្រធានបទរបស់សារ ឈ្មោះរបស់អ្នកផ្ញើ។ល។) ប៉ុណ្ណោះ ដែលត្រូវបានដោនឡូតសម្រាប់បង្ហាញនៅក្នុងកុំព្យូទ័ររបស់លោកអ្នក។ ខ្លឹមសារទាំងស្រុងរបស់សារ នឹងត្រូវបានដោនឡូតនៅពេលលោកអ្នកបើកពួកវា។ យើងអាចកំណត់ឱ្យកម្មវិធី **Thunderbird** រក្សាសំណៅសារដែលមកពីថតឯកសារទាំងអស់ ឬខ្លះទាំងនោះ នៅក្នុងកុំព្យូទ័ររបស់លោកអ្នកបានផងដែរ ដើម្បីឱ្យលោកអ្នកអាចធ្វើការជាមួយពួកវាបាននៅពេលមិនអនឡាញ (ពោលគឺ នៅពេលមិនមានការភ្ជាប់សេវា        អ៊ីនធើរណែត)។ នៅក្នុង **IMAP**  ពេលលោកអ្នកលុបចោលអ៊ីមែល ឬថតឯកសារមួយ គឺលោកអ្នកលុបចោលអ៊ីមែល ឬថតឯកសារនោះ *ទាំង*សំណៅដែលមាននៅក្នុងកុំព្យូទ័ររបស់លោកអ្នក *និង*សំណៅដែលមាននៅក្នុងកុំព្យូទ័របម្រើ។

-  **Post Office Protocol version 3** (**POP3**)៖ នៅពេលប្រើ **POP3**  មានតែថតឯកសារ *Inbox* (ថតឯកសារមួយដែលប្រើសម្រាប់ទទួលសារថ្មីដែលបានផ្ញើមកដល់) ប៉ុណ្ណោះដែលស្ថិតនៅក្នុងកុំព្យូទ័របម្រើ  ចំណែកថតឯកសារទាំងអស់ផ្សេងទៀតគឺស្ថិតនៅក្នុងកុំព្យូទ័ររបស់លោកអ្នក។ លោកអ្នកអាចជ្រើសរើសរក្សាទុកសារនៅក្នុងថតឯកសារ *Inbox* នៅក្នុងកុំព្យូទ័របម្រើ បន្ទាប់ពីលោកអ្នកបានដោនឡូតពួកវាដាក់ទៅក្នុងកុំព្យូទ័ររបស់លោកអ្នករួច ឬលោកអ្នកអាចលុបចោលពួកវាពីកុំព្យូទ័របម្រើ។ ប្រសិនបើលោកអ្នកចូលប្រើគណនីអ៊ីមែលពីកុំព្យូទ័រមួយផ្សេងទៀត  លោកអ្នកនឹងអាចមើលឃើញសារនៅក្នុងថតឯកសារ*Inbox* (សារថ្មី និង សារចាស់ដែលលោកអ្នកមិនទាន់លុបចោល)តែប៉ុណ្ណោះ។ សូមកត់សម្គាល់ថា អាស្រ័យទៅតាមការកំណត់មុខងារឱ្យកុំព្យូទ័របម្រើ សំណៅនៃអ៊ីមែលផ្ញើចេញរបស់លោកអ្នក អាចត្រូវបានរក្សាទុកនៅក្នុងកុំព្យូទ័របម្រើក្នុងថតឯកសារ *Sent*។ វាគឺជាការសំខាន់ ដែលលោកអ្នកត្រូវពិនិត្យចំណុចនេះដោយខ្លួនឯង។

**ជំហានទី ៤**. **ចុច**លើ ![](/sbox/screen/thunderbird-en-1/16.png) ដើម្បីបង្កើតគណនីរបស់លោកអ្នក ហើយបើកដំណើរការកម្មវិធី**Thunderbird** ដែលមានគណនីអ៊ីមែលបង្ហាញនៅក្នុងរបាខាងខាងឆ្វេង ដូចខាងក្រោមនេះ៖

![](/sbox/screen/thunderbird-en-1/17.png)

*រូបភាព ៩៖ អន្តរផ្ទៃមុខប្រើប្រាស់មេរបស់កម្មវិធី Mozilla Thunderbird ដែលបង្ហាញគណនី riseup បង្កើតថ្មី*

**កំណត់សម្គាល់** ៖ ដើម្បីបន្ថែមគណនីអ៊ីមែលមួយផ្សេងទៀត  **ចុចលើ Local Folders > Accounts > Create a new account: Email** ដើម្បីបើកដំណើរការ *រូបភាព ៧* នៅក្នុងផ្នែកនេះ និងអនុវត្តឡើងវិញពី **ជំហាន ២** ដល់ **ជំហាន ៤**។

បន្ទាប់ពីលោកអ្នកបានចុះឈ្មោះគណនីអ៊ីមែលរបស់ខ្លួនដោយជោគជ័យនៅក្នុងកម្មវិធី **Thunderbird** រួចហើយ  ពេលលោកអ្នកបើកអន្តរផ្ទៃមុខប្រើប្រាស់មេនាពេលបន្ទាប់ លោកអ្នកនឹងត្រូវបានប្រាប់ឱ្យវាយបញ្ចូលពាក្យសម្ងាត់សម្រាប់គណនីនីមួយៗ ដូចខាងក្រោមនេះ៖

![](/sbox/screen/thunderbird-en-1/20.png)

*រូបភាព ១០ ៖ ផ្ទាំង Mail Server Password Required (តម្រូវឱ្យមានពាក្យសម្ងាត់បើកចូលកុំព្យូទ័របម្រើអ៊ីមែល)*

**កំណត់សម្គាល់**៖ ទោះបីមុខងារពិសេសសម្រាប់កត់ត្រា ឬ'ចងចាំ'ពាក្យសម្ងាត់ ជាទូទៅមិនត្រូវបានណែនាំឱ្យប្រើដោយគិតតាមទស្សនៈភាពឯកជន និងសុវត្ថិភាពអ៊ីនធើរណែតក៏ដោយ  កម្មវិធី **Thunderbird** នៅតែគាំទ្រមុខងារពិសេស *ពាក្យសម្ងាត់មេ*។ មុខងារពិសេសនេះ ឱ្យលោកអ្នកអាចប្រើពាក្យសម្ងាត់មួយ ដើម្បីការពាក្យសម្ងាត់ផ្សេងទៀតដែលទាក់ទងទៅនឹងគណនីផ្សេងៗរបស់លោកអ្នក ដែលត្រូវបានវាយបញ្ចូលនៅក្នុងអំឡុងដំណើរការបង្កើតគណនី។ សម្រាប់ព័ត៌មានបន្ថែមអំពីមុខងារពិសេសនេះ សូមមើលផ្នែក [**៣.៣ របៀបកំណត់មុខងារឱ្យស្លាកផ្ទាំង Security (សុវត្ថិភាព) នៅក្នុងកម្មវិធី Thunderbird**](/km/thunderbird_security#3.3) - **ស្លាកផ្ទាំង Password (ពាក្យសម្ងាត់)**។

<a name="2.3"></a>
## ២.៣ របៀបចុះឈ្មោះគណនី Blogs, News Feeds និង Newsgroup Accounts ##

ដើម្បីបង្កើត និងចុះឈ្មោះគណនីមួយសម្រាប់ blogs, news feeds និង newsgroups ត្រូវអនុវត្តជំហានខាងក្រោមនេះ៖

**ជំហាន ១**. ជ្រើសរើសគណនីរបស់លោកអ្នកពីរបារខាងឆ្វេង ហើយ**ចុចលើ Accounts > Feeds** ដើម្បីបើកផ្ទាំង*Feed Account Wizard* ដូចខាងក្រោមនេះ៖

![](/sbox/screen/thunderbird-en-1/21.png)

*រូបភាព ១១៖ ផ្ទាំង Feed Account Wizard – Account Name (Feed Account Wizard – ឈ្មោះគណនី)*

**ជំហាន ២**. **ចុច**លើ ![](/sbox/screen/thunderbird-en-1/04.png) ដើម្បីបើកផ្ទាំងខាងក្រោមនេះ៖ 

![](/sbox/screen/thunderbird-en-1/22.png)

*រូបភាព ១២ ៖ ផ្ទាំង Account Wizard – Congratulations*

**ជំហាន ៥**. **ចុច**លើ ![](/sbox/screen/thunderbird-en-1/08.png) ដើម្បីបញ្ចប់ដំណើរការបង្កើតគណនី ហើយត្រឡប់ទៅកាន់កម្មវិធី **Thunderbird** វិញ។

ដោយឥឡូវនេះលោកអ្នកបានកំណត់មុខងារឱ្យកម្មវិធី**Thunderbird**បានត្រឹមត្រូវ ដើម្បីអាចប្រើប្រាស់បានប្រសើរបំផុតហើយនោះ សូមបន្តទៅផ្នែកខាងក្រោម [**របៀបកំណត់មុខងារសុវត្ថិភាពនៅក្នុងកម្មវិធី Thunderbird**](/km/thunderbird_security)។



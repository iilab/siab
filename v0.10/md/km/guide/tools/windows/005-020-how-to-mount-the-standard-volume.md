

---

lang: km
community: guide
type: tools
legacy: True
child: True
os: windows
weight: 2
depth: 3
title: How to Mount the Standard Volume

---

បញ្ជីនៃផ្នែកដែលមាននៅក្នុងទំព័រនេះ ៖

- [**៣.០ របៀបបើកប្រអប់ទិន្នន័យស្តង់ដារ**](#3.0)
- [**៣.១ របៀបបិទប្រអប់ទិន្នន័យស្តង់ដារ**](#3.1)

<a name="3.0"></a>
## ៣.០ របៀបបើកប្រអប់ទិន្នន័យស្តង់ដារ ##

នៅក្នុងកម្មវិធី **TrueCrypt**  ការ*បើក* *ប្រអប់ទិន្នន័យស្តង់ដារ* សំដៅធ្វើឱ្យប្រអប់ទិន្នន័យស្តង់មានសម្រាប់ប្រើប្រាស់។ នៅក្នុងផ្នែកនេះ លោកអ្នកនឹងយល់ដឹងអំពីរបៀបបើកប្រអប់ទិន្នន័យស្តង់ដារបង្កើតថ្មីរបស់លោកអ្នក។  

ដើម្បីចាប់ផ្តើមបើកប្រអប់ទិន្នន័យស្តង់ដាររបស់លោកអ្នក ត្រូវអនុវត្តជំហានខាងក្រោមនេះ៖  

**ជំហានទី ១**. **ចុចរហ័សពីរដង**លើ ![](/sbox/screen/truecrypt-en/52.png) ឬ **ជ្រើសយក Start > Programs > TrueCrypt > TrueCrypt** ដើម្បីបើកកម្មវិធី **TrueCrypt**។

**ជំហានទី ២**. **ជ្រើសយក**ឈ្មោះថាស(Drive)ណាមួយនៅក្នុងតារាងដូចខាងក្រោមនេះ៖  

![](/sbox/screen/truecrypt-en/12.png)

*រូបភាព ១ ៖ TrueCrypt console (ផ្ទាំងមេរបស់កម្មវិធី TrueCrypt)*

*នៅក្នុងឧទាហរណ៍នេះ ប្រអប់ទិន្នន័យស្តង់ដារនេះ នឹងត្រូវបានបើកជាថាស M: (M: drive)។*

**កំណត់សម្គាល់**៖ នៅក្នុង *រូបភាព ១*  ថាស *M:* (*M:* drive) ត្រូវបានជ្រើសយកសម្រាប់បើក*ប្រអប់ទិន្នន័យស្តង់ដារ* ប៉ុន្តែ លោកអ្នកអាចជ្រើសយកថាសមួយផ្សេងទៀតបាននៅក្នុងតារាងនេះ ។

**ជំហានទី ៣**. **ចុច**លើ ![](/sbox/screen/truecrypt-en/17.png)

*ផ្ទាំង Select a TrueCrypt Volume (ជ្រើសរើសប្រអប់ទិន្នន័យTrueCrypt) នឹងលេចចេញមកដូចខាងក្រោម៖*

![](/sbox/screen/truecrypt-en/29.png)

*រូបភាព ២ ៖ ផ្ទាំង Select a TrueCrypt Volume (ជ្រើសរើសប្រអប់ទិន្នន័យ TrueCrypt)*

**ជំហានទី ៤**. **ជ្រើសយក** ប្រអប់ទិន្នន័យស្តង់ដារដែលលោកអ្នកបានបង្កើត  បន្ទាប់មក **ចុច**លើ ![](/sbox/screen/truecrypt-en/30.png) ដើម្បីបិទ *រូបភាព ២* និងត្រឡប់ទៅផ្ទាំងមេរបស់កម្មវិធី **TrueCrypt** វិញ។

**ជំហានទី ៥**. **ចុច**លើ ![](/sbox/screen/truecrypt-en/31.png) ដើម្បីបើកផ្ទាំង *Enter password for* (*បញ្ចូលពាក្យសម្ងាត់សម្រាប់*) ដូចខាងក្រោម៖

![](/sbox/screen/truecrypt-en/32.png)

*រូបភាព ៣ ៖ ផ្ទាំង Enter password (បញ្ចូលពាក្យសម្ងាត់)*

**ជំហានទី ៦**. **វាយ**បញ្ចូលពាក្យសម្ងាត់ទៅក្នុងប្រអប់សម្រាប់វាយអក្សរ ដែលនៅក្បែរ *Password*: (*ពាក្យសម្ងាត់*:)។ 

**ជំហានទី ៧**. **ចុច**លើ ![](/sbox/screen/truecrypt-en/33.png) ដើម្បីចាប់ផ្តើមបើក*ប្រអប់ទិន្នន័យស្តង់ដារ*។

**កំណត់សម្គាល់**៖ ប្រសិនបើពាក្យសម្ងាត់ដែលលោកអ្នកវាយបញ្ចូលនោះមិនត្រឹមត្រូវ កម្មវិធី **TrueCrypt** នឹងប្រាប់លោកអ្នកឱ្យវាយបញ្ចូលពាក្យសម្ងាត់របស់លោកអ្នកម្តងទៀត  បន្ទាប់មក **ចុច**លើ ![](/sbox/screen/truecrypt-en/33.png)។ ប្រសិនបើពាក្យសម្ងាត់នោះត្រឹមត្រូវ  *ប្រអប់ទិន្នន័យស្តង់ដារ* នឹងត្រូវបានបើកដូចខាងក្រោមនេះ៖

![](/sbox/screen/truecrypt-en/34.png)

*រូបភាព ៤ ៖ ផ្ទាំងមេរបស់កម្មវិធី TrueCrypt ដែលបង្ហាញប្រអប់ទិន្នន័យស្តង់ដារបើកថ្មី*

**ជំហានទី ៨**. **ចុចរហ័សពីរដង**លើថាស(Drive)នោះនៅក្នុងកម្មវិធី **TrueCrypt**  ឬ **ចុចរហ័សពីរដង**លើអក្សរឈ្មោះ ថាសនោះនៅក្នុងផ្ទាំង *My Computer* ដើម្បីចូលប្រើ*ប្រអប់ទិន្នន័យស្តង់ដារ* (ដែលត្រូវបានបើកជាថាស*M:* នៅក្នុងកុំព្យូទ័ររបស់លោកអ្នក)។ 

![](/sbox/screen/truecrypt-en/35.png)

*រូបភាព ៥ ៖ ការចូលប្រើប្រអប់ទិន្នន័យស្តង់ដារ តាមរយៈផ្ទាំង My Computer*

**កំណត់សម្គាល់**៖ យើងទើបបានបើកបានដោយជោគជ័យ នូវប្រអប់ទិន្នន័យស្តង់ដារឈ្មោះ *My Volume* នៅក្នុងថាស *M:* (*M:* Drive)។ ថាសទិន្នន័យនេះ ប្រព្រឹត្តទៅដូចជាថាសទិន្នន័យពិតប្រាកដមួយ លើកលែងតែថា វាទាំងមូលត្រូវបានបម្លែងជាទម្រង់សម្ងាត់។ ឯកសារណាក៏ដោយ នឹងត្រូវបានបម្លែងជាទម្រង់សម្ងាត់ដោយស្វ័យប្រវត្ត នៅពេលលោកអ្នកចម្លង ប្តូរទីតាំង ឬថតទុកទៅក្នុងថាសទិន្នន័យនេះ (ដែលនេះគឺជាដំណើរការមួយដែលគេហៅថា ការបម្លែងជាទម្រង់សម្ងាត់ឌីណាមីក)។  

លោកអ្នកអាចចម្លងឯកសារទៅ និងចេញពី *ប្រអប់ទិន្នន័យស្តង់ដារ* នេះ ដូចដែលលោកធ្វើជាមួយថាសទិន្នន័យធម្មតាដែរ (ឧទា. ដោយចុចអូសនិងដាក់ពួកវាទៅក្នុងប្រអប់ទិន្នន័យស្តង់ដារនេះជាដើម)។ នៅពេលលោកអ្នកផ្លាស់ប្តូរទីតាំងឯកសារមួយចេញពីប្រអប់ទិន្នន័យស្តង់ដារនេះ វាត្រូវបានស្រាយទម្រង់សម្ងាត់ដោយស្វ័យប្រវត្ត។ បញ្ច្រាស់មកវិញ ប្រសិនបើលោកអ្នកផ្លាស់ប្តូរទីតាំងឯកសារមួយចូលទៅក្នុង*ប្រអប់ទិន្នន័យស្តង់ដារ*នេះ   កម្មវិធី **TrueCrypt** នឹងបម្លែងឯកសារនោះជាទម្រង់សម្ងាត់ដោយស្វ័យប្រវត្ត។ ប្រសិនបើកុំព្យូទ័ររបស់លោកអ្នកខូច ឬត្រូវបានបិទភ្លាមៗ  កម្មវិធី **TrueCrypt** នឹងបិទ*ប្រអប់ទិន្នន័យស្តង់ដារ*នេះភ្លាមៗដែរ។ 

**ចំណុចសំខាន់** ៖ បន្ទាប់ពីផ្ទេរឯកសារទៅក្នុងប្រអប់ទិន្នន័យ **TrueCrypt** រួច ត្រូវប្រាកដថា គ្មានដានស្នាមរបស់ឯកសារទាំងនោះត្រូវបានបន្សល់ទុកនៅក្នុងកុំព្យូទ័រ ឬអង្គចងចាំ ដែលជាកន្លែងដើមរបស់ពួកវាឡើយ។ សូមមើលជំពូក [**៦ ៖ របៀបបំផ្លាញព័ត៌មានរសើប**](/km/chapter-6)។

<a name="3.1"></a>
## ៣.១ របៀបបិទប្រអប់ទិន្នន័យស្តង់ដារ ##

នៅក្នុងកម្មវិធី **TrueCrypt**  ពាក្យ *បិទ* *ប្រអប់ទិន្នន័យស្តង់ដារ* គឺមានន័យថា ធ្វើឱ្យប្រអប់ទិន្នន័យស្តង់ដារលែងមានសម្រាប់ប្រើប្រាស់។ 

ដើម្បីបិទ*ប្រអប់ទិន្នន័យស្តង់ដារ* និងធ្វើឱ្យឯកសាររបស់វាអាចចូលប្រើបានសម្រាប់តែអ្នកដែលមានពាក្យសម្ងាត់ លោកអ្នកត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក**ប្រអប់ទិន្នន័យពីតារាងប្រអប់ទិន្នន័យ ដែលត្រូវបានបើកនៅក្នុងផ្ទាំងមេរបស់កម្មវិធី **TrueCrypt** ដូចខាងក្រោមនេះ៖

![](/sbox/screen/truecrypt-en/34.png)

*រូបភាព ១៧ ៖ ការជ្រើសយកប្រអប់ទិន្នន័យស្តង់ដារដែលត្រូវបិទ*

**ជំហានទី ២**. **ចុច**លើ ![](/sbox/screen/truecrypt-en/49.png) ដើម្បីបិទប្រអប់ទិន្នន័យស្តង់ដារ **TrueCrypt**  របស់លោកអ្នក។ 

**ចំណុចសំខាន់**៖ លោកអ្នកត្រូវប្រាកដថា អ្នកបានបិទប្រអប់ទិន្នន័យ **TrueCrypt** របស់លោកអ្នក មុនពេលដាក់កុំព្យូទ័ររបស់លោកអ្នកឱ្យស្ថិតនៅក្នុងទម្រង់ *ប្រចាំការ* (*Standby*) ឬទម្រង់*សម្ងំស្ងៀម*(*Hibernate*)។  ការដែលប្រសើរជាងនេះ លោកអ្នកគួរតែបិទកុំព្យូទ័រ ឬឡេបថប់របស់លោកអ្នកជានិច្ច ប្រសិនបើលោកអ្នកគ្រោងទុកវាចោលដោយគ្មានអ្នកចាំថែរក្សា។ ការធ្វើដូចនេះ នឹងបង្ការមិនឱ្យជនដទៃអាចយកបានពាក្យសម្ងាត់ប្រអប់ទិន្នន័យរបស់លោកអ្នក។ 

បន្ទាប់ពីបានបិទប្រអប់ទិន្នន័យស្តង់ដាររួចហើយ ដើម្បីទាញយកឯកសារមួយដែលរក្សាទុកនៅក្នុងប្រអប់ទិន្នន័យស្តង់ដារនោះ លោកអ្នកចាំបាច់ត្រូវតែបើកវាម្តងទៀត។




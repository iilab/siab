

---

lang: km
community: guide
type: tools
legacy: True
child: True
os: windows
weight: 2
depth: 3
title: How to Export and Import Keys

---

បញ្ជីផ្នែកដែលមាននៅក្នុងទំព័រនេះ៖

- [**៣.១ របៀបនាំចេញកូនសោសាធារណៈរបស់លោកអ្នក ដោយប្រើកម្មវិធី gpg4usb**](#3.1)
- [**៣.២ របៀបនាំចូលកូនសោរសាធារណៈរបស់ដៃគូឆ្លងឆ្លើយ ដោយប្រើកម្មវិធី gpg4usb**](#3.2)
- [**៣.៣ របៀបពិនិត្យផ្ទៀងផ្ទាត់កូនសោរសាធារណៈ ដោយប្រើកម្មវិធី gpg4usb**](#3.3)

<a name="3.1"></a>
## ៣.១ របៀបនាំចេញកូនសោសាធារណៈរបស់លោកអ្នក ដោយប្រើកម្មវិធី gpg4usb ##

លោកអ្នកត្រូវតែផ្ញើកូនសោរសាធារណៈរបស់លោកអ្នកទៅឱ្យដៃគូឆ្លងឆ្លើយរបស់លោកអ្នក មុនពេលពួកគេអាចផ្ញើឱ្យលោកអ្នកនូវសារដែលមានទម្រង់សម្ងាត់។

ដើម្បីនាំចេញកូនសោរសាធារណៈរបស់លោកអ្នកដោយប្រើកម្មវិធី gpg4usb ត្រូវអនុវត្តជំហានខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/gpg4usb-en-1/02.png) ដើម្បីបើកថតទុកឯកសារ **gpg4usb**។

**ជំហានទី ២**. **ចុចរហ័សពីរដង**លើ ![](/sbox/screen/gpg4usb-en-1/03.png) ដើម្បីបើកកម្មវិធី **gpg4usb**។

**ជំហានទី ៣**. **ចុច**លើ ![](/sbox/screen/gpg4usb-en-1/10a.png) ដើម្បីបើកផ្ទាំងខាងក្រោមនេះ៖

![](/sbox/screen/gpg4usb-en-1/10.png)

*រូបភាព ១ ៖ ផ្ទាំងThe Key management (គ្រប់គ្រងកូនសោរ) ដែលបង្ហាញគូកូនសោរទាំងអស់*

**ជំហានទី ៤**. **គូសយក** កូនសោររបស់លោកអ្នក ដូចបង្ហាញនៅក្នុង *រូបភាព ១* ខាងលើ។

**ជំហានទី ៥**. **ជ្រើសយក** ជម្រើស *Export To File* (*នាំចេញទៅឯកសារ*) ពីម៉ឺនុយ **Key** (**កូនសោ**) ដូចដែលបង្ហាញនៅខាងក្រោមនេះ៖

![](/sbox/screen/gpg4usb-en-1/11.png)

*រូបភាព ២ ៖ ផ្ទាំង Key management (គ្រប់គ្រងកូនសោរ) ដែលមានជម្រើស Export To File (នាំចេញជាឯកសារ)  ត្រូវបានជ្រើសយក*

វានឹងបើកផ្ទាំងខាងក្រោមនេះ៖

![](/sbox/screen/gpg4usb-en-1/12.png)

*រូបភាព ៣ ៖ ផ្ទាំង Export To Folder (នាំចេញទៅថតឯកសារ)*

**ជំហានទី ៦**. **ចុច**លើ ![](/sbox/screen/gpg4usb-en-1/13.png) ដើម្បីថតទុកគូកូនសោររបស់លោកអ្នកទៅក្នុងថតឯកសារកម្មវិធី **gpg4usb**។

**ជំហានទី ៧**. **ផ្ញើចេញ**ជាឯកសារភ្ជាប់ នូវឯកសារនាំចេញដែលមានកូនសោរសាធារណៈរបស់លោកអ្នកនេះ ទៅឱ្យដៃគូឆ្លងឆ្លើយរបស់លោកអ្នក។

<a name="3.2"></a>
## ៣.២ របៀបនាំចូលកូនសោសាធារណៈរបស់ដៃគូឆ្លងឆ្លើយ ដោយប្រើកម្មវិធី gpg4usb ##

មុនពេលលោកអ្នកអាចបម្លែងព័ត៌មានជាទម្រង់សម្ងាត់ និងផ្ញើទៅឱ្យដៃគូឆ្លងឆ្លើយរបស់លោកអ្នក លោកអ្នកចាំបាច់ត្រូវទទួលនិងនាំចូលកូនសោរសាធារណៈរបស់ពួកគេ។ ដើម្បីនាំចូលកូនសោរសាធារណៈរបស់ដៃគូឆ្លងឆ្លើយដោយប្រើកម្មវិធី **gpg4usb**  ត្រូវអនុវត្តជំហានខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/gpg4usb-en-1/03.png) ដើម្បីបើកកម្មវិធី **gpg4usb**។

**ជំហានទី ២**. **ចុច**លើ ![](/sbox/screen/gpg4usb-en-1/14.png) ដើម្បីបើកផ្ទាំងខាងក្រោមនេះ៖

![](/sbox/screen/gpg4usb-en-1/15.png)

*រូបភាព ៤ ៖ ផ្ទាំង Import Key (នាំចូលកូនសោរ)*

**ជំហានទី ៣**. **បើកចូលទៅ** និងជ្រើសយកកូនសោរដែលលោកអ្នកចង់នាំចូល។

![](/sbox/screen/gpg4usb-en-1/16a.png)

*រូបភាព ៥ ៖ ផ្ទាំង Open Key (បើកកូនសោ)*

**ជំហានទី ៤**. **ចុច**លើ Open ដើម្បីបើកផ្ទាំងខាងក្រោមនេះ៖

![](/sbox/screen/gpg4usb-en-1/16b.png)

*រូបភាព ៦ ៖ Key Import Details (ព័ត៌មានលម្អិតអំពីការនាំចូលកូនសោរ)*

**ជំហានទី ៥**. **ចុច**លើ OK ដើម្បីបិទផ្ទាំងខាងលើ និងត្រឡប់ទៅកាន់ផ្ទាំងមេរបស់កម្មវិធី **gpg4usb** វិញ។ វានឹងបង្ហាញកូនសោសាធារណៈនាំចូលថ្មី ដូចខាងក្រោមនេះ៖

![](/sbox/screen/gpg4usb-en-1/16.png)

*រូបភាព ៧ ៖ ផ្ទាំងមេរបស់កម្មវិធី gpg4usb ដែលបង្ហាញកូនសោសាធារណៈនាំចូលថ្មីរបស់គណនីនៃដៃគូឆ្លងឆ្លើយលោកអ្នក*

ដោយឥឡូវនេះលោកអ្នកនាំចូលបានដោយជោគជ័យនូវកូនសោរសាធារណៈរបស់ដៃគូឆ្លងឆ្លើយរួចហើយ លោកអ្នកត្រូវតែពិនិត្យផ្ទៀងផ្ទាត់និងចុះហត្ថលេខាកូនសោនាំចូលនេះ។

<a name="3.3"></a>
## ៣.៣ របៀបពិនិត្យផ្ទៀងផ្ទាត់កូនសោរសាធារណៈ ដោយប្រើកម្មវិធី gpg4usb ##

លោកអ្នកត្រូវតែពិនិត្យផ្ទៀងផ្ទាត់ថា កូនសោរនាំចូលថ្មីនេះពិតជារបស់អ្នកដែលអះអាងថាបានផ្ញើវាពិតប្រាកដមែន និងបន្ទាប់មក ពិនិត្យផ្ទៀងផ្ទាត់ថា វាគឺត្រឹមត្រូវពិតប្រាកដ។ នេះគឺជាជំហានសំខាន់មួយ ដែលលោកអ្នកនិងដៃគូទំនាក់ទំនងអ៊ីមែលរបស់លោកអ្នកគួរតែអនុវត្តចំពោះកូនសោរសាធារណៈនីមួយៗដែលលោកអ្នកទទួលបាន។ 

ដើម្បីពិនិត្យផ្ទៀងផ្ទាត់គូកូនសោមួយ ត្រូវអនុវត្តជំហានខាងក្រោមនេះ៖

**ជំហានទី ១**. **ទាក់ទង**ដៃគូឆ្លងឆ្លើយរបស់លោកអ្នក ដោយប្រើមធ្យោបាយមួយចំនួនផ្សេងទៀតក្រៅពីអ៊ីមែល។

 **កំណត់សម្គាល់** ៖ លោកអ្នកអាចប្រើទូរស័ព្ទ ការផ្ញើសារជាអក្សរ **សម្លេងតាមពិធីការអ៊ីនធើរណែត** (**VoIP**) ឬមធ្យោបាយណាមួយផ្សេងទៀត  ប៉ុន្តែត្រូវប្រើតែក្នុងករណីដែលលោកអ្នកប្រាកដថា លោកអ្នកពិតជាកំពុងប្រាស្រ័យទាក់ទងជាមួយដៃគូទំនាក់ទំនងពិតប្រាកដប៉ុណ្ណោះ។ ដូច្នេះ ការសន្ទនាតាមទូរស័ព្ទ និងការជួបមុខគ្នាផ្ទាល់ ផ្តល់នូវកម្រិតជឿជាក់ខ្ពស់បំផុតអំពី    ភាពពិតប្រាកដនៃអត្តសញ្ញាណរបស់មនុស្ស ប្រសិនបើ ឬនៅពេលអាចរៀបចំអនុវត្តបានដោយសុវត្ថិភាព។

**ជំហានទី ២**. លោកអ្នកនិងដៃគូឆ្លើយឆ្លងរបស់លោកអ្នក គួរតែពិនិត្យផ្ទៀងផ្ទាត់ថា  'ខ្សែលេខកូដសម្គាល់' ('fingerprints')នៃកូនសោរសាធារណៈដែលលោកអ្នកបានផ្លាស់ប្តូរឱ្យគ្នាទៅវិញទៅមក គឺដូចគ្នា។

**កំណត់សម្គាល់** ៖ ខ្សែលេខកូដសម្គាល់(fingerprint) គឺជាសេរ៊ីនៃលេខនិងអក្សរដែលមានតែមួយ ដែលកំណត់អត្តសញ្ញាណកូនសោនីមួយៗ។ ខ្សែលេខកូដសម្គាល់(fingerprint)ផ្ទាល់ មិនមែនរឿងសម្ងាត់ទេ ហើយ អាចត្រូវបានកត់ត្រា និងប្រើសម្រាប់ធ្វើការពិនិត្យផ្ទៀងផ្ទាត់នៅពេលក្រោយប្រសិន ឬនៅពេលត្រូវការ។

ដើម្បីមើលឃើញខ្សែលេខកូដសម្គាល់(fingerprint)របស់គូកូនសោរដែលលោកអ្នកបានបង្កើត ឬកូនសោរសាធារណៈដែលលោកអ្នកបាននាំចូល ត្រូវអនុវត្តជំហានខាងក្រោមនេះ៖

**ជំហានទី ១**. **ជ្រើសយក**កូនសោរមួយ  បន្ទាប់មក **ចុចម៉ោសខាងស្តាំ**លើវា ដើម្បីបើកម៉ឺនុយPop-upពាក់ព័ន្ធរបស់វា។

**ជំហានទី ២**. **ជ្រើសយក** ជម្រើស *Show Keydetails* (*បង្ហាញព័ត៌មានលម្អិតរបស់កូនសោរ*) ដូចបង្ហាញនៅក្នុង *រូបភាព ៨* ខាងក្រោមនេះ។ 

![](/sbox/screen/gpg4usb-en-1/17.png)

*រូបភាព ៨ ៖ ម៉ឺនុយPop-up នៃកូនសោររបស់ដៃគូឆ្លងឆ្លើយម្នាក់*

វានឹងបើកផ្ទាំងខាងក្រោមនេះ៖

![](/sbox/screen/gpg4usb-en-1/18.png)

*រូបភាព ៩ ៖ ផ្ទាំង Keydetails (ព័ត៌មានលម្អិតរបស់កូនសោរ) ដែលមានខ្សែលេខកូដសម្គាល់(fingerprint)កូនសោរនៅខាងក្រោមបង្អស់*

**ជំហានទី ៣**. **ប្រៀបធៀប**ខ្សែលេខកូដសម្គាល់(fingerprint)នេះ ជាមួយខ្សែលេខកូដសម្គាល់(fingerprint)មួយដែលដៃគូឆ្លងឆ្លើយរបស់លោកអ្នកមើលឃើញនៅក្នុងកម្មវិធី **gpg4usb** របស់គាត់។

ដៃគូឆ្លងឆ្លើយរបស់លោកអ្នក គួរតែអនុវត្តជំហានទាំងនេះឡើងវិញ។ ត្រូវបញ្ជាក់អះអាងជាមួយគ្នាទៅវិញទៅមកថា ខ្សែលេខកូដសម្គាល់(fingerprint)សម្រាប់កូនសោរដែលអ្នកទាំងពីរបានផ្លាស់ប្តូរគ្នា ត្រូវគ្នាជាមួយខ្សែលេខកូដសម្គាល់(fingerprint)ដើមរបស់អ្នកផ្ញើ។ ប្រសិនបើមិនត្រូវគ្នាទេនោះ លោកអ្នកត្រូវផ្លាស់ប្តូរកូនសោរសាធារណៈឱ្យគ្នាទៅវិញទៅមកម្តងទៀត (ប្រហែលតាមអាសយដ្ឋានអ៊ីមែល ឬមធ្យោបាយទំនាក់ទំនងផ្សេងទៀត) និងអនុវត្តការពិនិត្យផ្ទៀងផ្ទាត់ម្តងទៀត។

ប្រសិនបើខ្សែលេខកូដសម្គាល់(fingerprints)ទាំងនេះត្រូវគ្នា*យ៉ាងពិតប្រាកដ*  នោះលោកអ្នកត្រៀមខ្លួនរួចជាស្រេច ដើម្បីផ្ញើឱ្យគ្នាទៅវិញទៅមកដោយសុវត្ថិភាព នូវសារនិងឯកសារដែលមានទម្រង់សម្ងាត់។


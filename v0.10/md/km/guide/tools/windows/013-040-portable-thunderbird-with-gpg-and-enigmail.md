

---

lang: km
community: guide
type: tools
legacy: True
child: True
os: windows
weight: 4
depth: 3
title: Portable Thunderbird with GPG and Enigmail

---

## ៥.១ ភាពខុសគ្នារវាងសំណៅកម្មវិធី Thunderbird ដែលត្រូវបញ្ចូលក្នុងកុំព្យូទ័រ (Installed Thunderbird) និង សំណៅកម្មវិធីThunderbird ដែលអាចយកតាមខ្លួនបាន (Portable Thunderbird)

ផលប្រយោជន៍សំខាន់របស់ **Portable Thunderbird** គឺថា លោកអ្នកអាចរក្សាទុកសំណៅអ៊ីមែលនៅក្នុងកុំព្យូទ័ររបស់លោកអ្នក នៅក្នុងថាសរឹងចល័ត ឬអង្គចងចាំUSB។ បន្ថែមពីលើនេះ គ្រប់ទាំងសំណៅអ៊ីមែលទាំងអស់នៅក្នុងកុំព្យូទ័ររបស់លោកអ្នក និងកម្មវិធី **Portable Thunderbird** ផ្ទាល់ អាចលាក់ទុកនៅក្នុងប្រអប់ទិន្នន័យ **TrueCrypt**ដែលមានទម្រង់សម្ងាត់។  ដោយហេតុនេះហើយ លោកអ្នកអាចលើកកម្ពស់សុវត្ថិភាពអ៊ីមែលរបស់លោកអ្នក និងលាក់ទុកគណនីនិងអាសយដ្ឋានអ៊ីមែលដែលលោកអ្នកប្រើ។ ប៉ុន្តែ លោកអ្នកត្រូវចងចាំថា ឧបករណ៍ផ្ទុកទិន្នន័យខាងក្រៅឬអង្គចងចាំUSB និងឧបករណ៍អាចយកតាមខ្លួនបានរបស់លោកអ្នក គឺត្រូវមានសុវត្ថិភាពដូចកុំព្យូទ័រដែលលោកអ្នកកំពុងប្រើដែរ និងអាចប្រឈមនឹងហានិភ័យនៃការឆ្លងអេដវែរ ម៉ាលវែរ ស្ប៉ាយវែរ និងមេរោគដែរ។

**កំណត់សម្គាល់**៖ ដើម្បីរក្សាភាពឯកជននិងសុវត្ថិភាពនៃទំនាក់ទំនងអ៊ីមែលរបស់លោកអ្នក យើងខ្ញុំសូមណែនាំយ៉ាងមុតមាំឱ្យលោកអ្នកដោនឡូតនិងទាញយកសំណុំឯកសារ **GnuPG Portable** ដូចដែលគូសបង្ហាញនៅខាងចុងនៃទំព័រនេះ។

## ៥.២ របៀបដោនឡូត និងទាញយកកម្មវិធី Portable Thunderbird ##
**ជំហានទី ១**. **ចុច**លើ [**http://portableapps.com/apps/internet/Thunderbird_portable**](http://portableapps.com/apps/internet/Thunderbird_portable) ដើម្បីនាំទៅកាន់គេហទំព័រដោនឡូតដែលសមស្រប។

**ជំហានទី ២**. **ចុច**លើ ![](/sbox/screen/thunderbirdportable-en-1/01.png) ដើម្បីបើកគេហទំព័រដោនឡូត **Source Forge**។

**ជំហានទី ៣**. **ចុច**លើ ![](/sbox/screen/thunderbirdportable-en-1/02.png) ដើម្បីថតទុកឯកសារបញ្ចូលកម្មវិធី ![](/sbox/screen/thunderbirdportable-en-1/03.png) ទៅក្នុងកុំព្យូទ័ររបស់លោកអ្នក បន្ទាប់មក **បើកចូល**ទៅរកឯកសារនោះ។

**ជំហានទី ៤**. **ចុចរហ័សពីរដង**លើ ![](/sbox/screen/thunderbirdportable-en-1/03.png); ផ្ទាំង *Open File - Security Warning* (*បើកឯកសារ - ការព្រមានអំពីសុវត្ថិភាព*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច**លើ ![](/sbox/screen/thunderbirdportable-en-1/04.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbirdportable-en-1/05.png)

*រូបភាព ១ ៖ ផ្ទាំង Mozilla Thunderbird, Portable Edition | Portableapps.com Installer*

**ជំហានទី ៥**. **ចុច**លើ ![](/sbox/screen/thunderbirdportable-en-1/06.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbirdportable-en-1/07.png)

*រូបភាព ២ ៖ ផ្ទាំង Choose Install Location (ជ្រើសរើសទីតាំងបញ្ចូលកម្មវិធី)*

**ជំហានទី ៦**. **ចុច**លើ ![](/sbox/screen/thunderbirdportable-en-1/08.png) ដើម្បីបើកផ្ទាំង *Browse for Folders*(*បើកចូលទៅថតឯកសារ*) ដូចខាងក្រោមនេះ៖

![](/sbox/screen/thunderbirdportable-en-1/09.png)

*រូបភាព ៣ ៖ ផ្ទាំង Browse for Folder (បើកចូលទៅថតឯកសារ)*

**ជំហានទី ៧**.  **បើកចូល**ថាសរឹងខាងក្រៅ ឬអង្គចងចាំUSBគោលដៅរបស់លោកអ្នក ដូចដែលបង្ហាញនៅក្នុង *រូបភាព ៣* ខាងលើ បន្ទាប់មក **ចុច**លើ ![](/sbox/screen/thunderbirdportable-en-1/10.png) ដើម្បីបញ្ជាក់អំពីទីតាំងរបស់ឯកសារកម្មវិធី**Mozilla Thunderbird, Portable Edition** ហើយ ត្រឡប់ទៅកាន់ផ្ទាំង *Choose Install Location* (ជ្រើសរើសទីតាំងបញ្ចូលកម្មវិធី) វិញ។ 

**ជំហានទី ៨**.  **ចុច**លើ ![](/sbox/screen/thunderbirdportable-en-1/11.png) ដើម្បីបើកផ្ទាំង*Installing* (*កំពុងបញ្ចូល     កម្មវិធី*) និងចាប់ផ្តើមទាញយកឯកសារកម្មវិធី **Mozilla Thunderbird, Portable Edition** បន្ទាប់មក **ចុច**លើ ![](/sbox/screen/thunderbirdportable-en-1/12.png) ដើម្បីបញ្ចប់ដំណើរការទាញយកឯកសារកម្មវិធី។

**ជំហានទី ៩**.  **បើកចូល**ទៅថាសរឹងចល័ត ឬអង្គចងចាំUSB ដែលមានថតទុកឯកសារកម្មវិធី **Mozilla Thunderbird, Portable Edition**។

**ជំហានទី ១០**.  **ចុចរហ័សពីរដង** ដើម្បីបើកថាសរឹងចល័ត ឬអង្គចងចាំUSBរបស់លោកអ្នក បន្ទាប់មក វាគួរលេចចេញមកដូចរូបភាពខាងក្រោមនេះ៖

![](/sbox/screen/thunderbirdportable-en-1/13.png)

*រូបភាព ៤ ៖ កម្មវិធី Mozilla Thunderb Portable Edition បញ្ចូលថ្មី ដែលបង្ហាញថតឯកសារ Thunderbird Portable*

## ៥.៣ របៀបដោនឡូត និងទាញយក Portable GPG សម្រាប់កម្មវិធី Thunderbird ##

**ជំហានទី ១**.  **ចុច**លើ [**http://portableapps.com/support/thunderbird_portable#encryption**](http://portableapps.com/support/thunderbird_portable#encryption) ដើម្បីនាំទៅកាន់គេហទំព័រដោនឡូត។

**ជំហានទី ២**. **ចុច**លើ ![](/sbox/screen/thunderbirdportable-en-1/17.png) ដើម្បីបើកផ្ទាំងដោនឡូត*GPG_for_Thunderbird_Portable_1.4.16.paf.exe* បន្ទាប់មក **ចុច**លើ ![](/sbox/screen/thunderbirdportable-en-1/02.png) ដើម្បីថតទុកឯកសារបញ្ចូលកម្មវិធី ![](/sbox/screen/thunderbirdportable-en-1/18.png); បន្ទាប់មក **បើកចូល**ទៅរកឯកសារនោះ។

**ជំហានទី ៣**. **ចុចរហ័សពីរដង**លើ ![](/sbox/screen/thunderbirdportable-en-1/18.png); ផ្ទាំង *Open File - Security Warning* (*បើកឯកសារ - ការព្រមានអំពីសុវត្ថិភាព*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច**លើ ![](/sbox/screen/thunderbirdportable-en-1/04.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbirdportable-en-1/19.png)

*រូបភាព ៦ ៖ ផ្ទាំងជ្រើសរើសភាសាបញ្ចូលកម្មវិធី*

**ជំហានទី ៤**. **ចុច**លើ ![](/sbox/screen/thunderbirdportable-en-1/10.png) ដើម្បីបើកផ្ទាំង **GPG for Thunderbird | Portable Apps Installer** បន្ទាប់មក **ចុច**លើ ![](/sbox/screen/thunderbirdportable-en-1/06.png) ដើម្បីបើកផ្ទាំងខាងក្រោមនេះ៖

![](/sbox/screen/thunderbirdportable-en-1/20.png)

*រូបភាព ៧ ៖ ផ្ទាំង Choose Install Location (ជ្រើសរើសទីតាំងបញ្ចូលកម្មវិធី)*

**ជំហានទី ៥**. **ចុច**លើ ![](/sbox/screen/thunderbirdportable-en-1/08.png) ដើម្បីបើកផ្ទាំង *Browse for Folder*(*បើកចូលទៅថតឯកសារ*) ដូចខាងក្រោមនេះ៖

![](/sbox/screen/thunderbirdportable-en-1/21.png)

*រូបភាព ៨ ៖ ផ្ទាំង Browse for Folder (បើកចូលទៅថតឯកសារ)*

**ជំហានទី ៦**. **បើកចូលទៅ** ថតឯកសារដែលលោកអ្នកបានថតទុកកម្មវិធី **Portable Thunderbird** ហើយ **ចុច**លើ ![](/sbox/screen/thunderbirdportable-en-1/10.png) ដើម្បីត្រឡប់ទៅកាន់ផ្ទាំង *Choose Install Location* (*ជ្រើសរើសទីតាំងបញ្ចូលកម្មវិធី*) (*រូបភាព ៧*) វិញ បន្ទាប់មក ចុចលើ ![](/sbox/screen/thunderbirdportable-en-1/11.png) ដើម្បីចាប់ផ្តើមទាញយកឯកសារកម្មវិធី **Portable GnuPG** បន្ទាប់មក **ចុច**លើ ![](/sbox/screen/thunderbirdportable-en-1/12.png) ក្រោយពីដំណើរការទាញយកឯកសារត្រូវបានបញ្ចប់។

## ៥.៤ របៀបដោនឡូត និងបញ្ចូល Enigmail ##

**Enigmail** គឺជាមុខងារបន្ថែមមួយរបស់កម្មវិធី **Mozilla Thunderbird** ដែលអនុញ្ញាតឱ្យលោកអ្នកអាចការពារភាពឯកជននៃទំនាក់ទំនងអ៊ីមែលរបស់លោកអ្នក។ **Enigmail** គ្រាន់តែជាអន្តរផ្ទៃមុខមួយ ដែលអនុញ្ញាតឱ្យលោកអ្នកអាចប្រើកម្មវិធីបម្លែងជាទម្រង់សម្ងាត់ **GnuPG** ចេញពីខាងក្នុងកម្មវិធី **Thunderbird**។ អន្តរផ្ទៃមុខរបស់**Engimail** ត្រូវបានបង្ហាញនៅក្នុងរបារ ឧបករណ៍នៃផ្ទាំងមេរបស់កម្មវិធី**Thunderbird**។ 

**ជំហានទី ១**. **ចុច**លើ [**https://www.enigmail.net/download/**](https://www.enigmail.net/download/) ដើម្បីនាំទៅកាន់គេហទំព័រដោនឡូត។

**ជំហានទី ២**. **ជ្រើសយក** *What is your operating system?* (*តើលោកអ្នកកំពុងប្រើប្រព័ន្ធប្រតិបត្តិការមួយណា?*) (ឧទា. *Windows*) និង *តើលោកអ្នកកំពុងប្រើកម្មវិធីអ៊ីមែលមួយណា?* (ឧទា. *Thunderbird 31*) រួច **ចុច**លើតំណភ្ជាប់ *Download Enigmail x.x.x* (ឧទា. *Download Enigmail 1.7.2*) ដើម្បីបើកផ្ទាំងដោនឡូត*enigmail-1.7.2-tb-win.xpi* បន្ទាប់មក **ចុច**លើ ![](/sbox/screen/thunderbirdportable-en-1/25.png) ដើម្បីថតទុកឯកសារ ![](/sbox/screen/thunderbirdportable-en-1/26.png) ទៅក្នុងកុំព្យូទ័ររបស់លោកអ្នក។

**ជំហានទី ៣**. **បើក** ថតឯកសារកម្មវិធី **Thunderbird Portable** បន្ទាប់មក **ចុចរហ័សពីរដង**លើ ![](/sbox/screen/thunderbirdportable-en-1/14.png) ដើម្បីបើកកម្មវិធី **Thunderbird Portable**។

**ជំហានទី ៤**. **ចុច**លើ ![](/sbox/screen/thunderbirdportable-en-1/27.png) ដើម្បីបង្ហាញ *Thunderbird Menu* (*ម៉ឺនុយ Thunderbird*) រួច **ជ្រើសយក Add-ons** នៅក្នុងផ្ទាំងមេរបស់កម្មវិធី **Thunderbird Portable** ដូចខាងក្រោមនេះ៖

![](/sbox/screen/thunderbirdportable-en-1/28.png)

*រូបភាព ១០ ៖ ផ្ទាំងមេរបស់កម្មវិធី Thunderbird Portable ដែលជម្រើស Add-ons ត្រូវបានជ្រើសយក*

វានឹងបើកផ្ទាំងខាងក្រោមនេះ៖

![](/sbox/screen/thunderbirdportable-en-1/29.png)

*រូបភាព ១១ ៖ ផ្ទាំង Add-ons របស់កម្មវិធី Thunderbird Portable (ផ្ទាំង មុខងារបន្ថែម របស់កម្មវិធី Thunderbird Portable)*

**ជំហានទី ៥**. ប្រសិនបើមុខងារបន្ថែម Enigmail លេចមកនៅក្នុងផ្ទាំង *Extensions* មេ  ត្រូវ**ចុច**លើ ![](/sbox/screen/thunderbirdportable-en-1/30.png)។ ប្រសិនបើវាមិនលេចមកទេនោះ ត្រូវ**ចុច**លើ ![](/sbox/screen/thunderbirdportable-en-1/31.png) រួច **ជ្រើសយក** *Install Add-on from File* (*បញ្ចូលមុខងារបន្ថែមពីឯកសារ*) ដូចខាងក្រោមនេះ៖  

![](/sbox/screen/thunderbirdportable-en-1/32.png)

*រូបភាព ១២ ៖ ម៉ឺនុយ Tools for All Add-ons (ម៉ឺនុយឧបករណ៍សម្រាប់គ្រប់មុខងារបន្ថែមទាំងអស់)*

**ជំហានទី ៦**. បើកចូលថតឯកសារដែលលោកអ្នកបានថតទុកមុខងារបន្ថែម **Enigmail** (ដែលទំនងជានៅក្នុងថតឯកសារ*Downloads*របស់លោកអ្នក) ហើយ**ជ្រើសយក**ឯកសារមុខងារបន្ថែមនេះ។

**ជំហានទី ៧**.  **ចុច**លើ ![](/sbox/screen/thunderbirdportable-en-1/33.png) នៅថតឯកសារ *Software Installations*។

**ជំហានទី ៨**. **ចុច**លើ ![](/sbox/screen/thunderbirdportable-en-1/34.png) ដើម្បីបញ្ចប់ដំណើរការបញ្ចូលមុខងារបន្ថែម **Enigmail** និងចាប់ផ្តើមដំណើរការកម្មវិធី **Thunderbird Portable** ឡើងវិញ។

បន្ទាប់ពីលោកអ្នកអនុវត្តគ្រប់ជំហានទាំងអស់ខាងលើនេះបានដោយជោគជ័យហើយ សូមមើលជំពូកកម្មវិធី [**Thunderbird**](/km/thunderbird_main) ដើម្បីចាប់ផ្តើមចុះឈ្មោះគណនីអ៊ីមែលរបស់លោកអ្នក និងកំណត់មុខងារឱ្យវាដើម្បីប្រើប្រាស់។


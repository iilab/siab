

---

lang: km
community: guide
type: tools
legacy: True
child: True
os: windows
weight: 3
depth: 3
title: How to Back up your Volume

---

ការថតចម្លងទុកឯកសារ ទិន្នន័យ និងថតឯកសាររបស់លោកអ្នកឱ្យបានទៀងទាត់ គឺជាការសំខាន់យ៉ាងខ្លាំង។ ការថតចម្លង      ប្រអប់ទិន្នន័យ **TrueCrypt** របស់លោកអ្នក គឺជាការសំខាន់បំផុត ហើយ (សំណាងល្អ) កិច្ចការនេះងាយស្រួលនឹងធ្វើបាន។ សូមកុំភ្លេចថា ប្រអប់ទិន្នន័យរបស់លោកអ្នកត្រូវតែបិទជាមុនសិន មុននឹងធ្វើការថតចម្លងវាទុក។

**ជំហានទី ១**. **បើកចូល** ទៅឯកសារ *ប្រអប់ទិន្នន័យស្តង់ដារ* របស់លោកអ្នក (នៅក្នុង *រូបភាព ១* ខាងក្រោម; វាស្ថិតនៅក្នុងថតឯកសារ *My Documents*)។

![](/sbox/screen/truecrypt-en/36.png)

*រូបភាព ១ ៖ ផ្ទាំង My Documents ដែលបង្ហាញឯកសារឈ្មោះ My Volume*

**ជំហានទី ២**. **ថតទុក** ឯកសារនេះទៅក្នុងឧបករណ៍ផ្ទុកទិន្នន័យខាងក្រៅមួយ ដូចជា CD, DVD ឬអង្គចងចាំUSBជាដើម។ 

**ដំបូន្មាន**៖ ប្រសិនបើលោកអ្នកមានទិន្នន័យច្រើនដែលលោកអ្នកចង់បម្លែងជាទម្រង់សម្ងាត់ ឬរក្សាទុកជាឯកសារម្តងហើយម្តងទៀតនោះ  លោកអ្នកគួរតែបង្កើត *ប្រអប់ទិន្នន័យស្តង់ដារ* ថ្មីមួយ ដែលមានទំហំប៉ុន CD ឬ DVD មួយ។ ចំណុចនេះ អាចត្រូវបានប្រើជាបច្ចេកទេសរក្សាទុកទិន្នន័យដែលមានសុវត្ថិភាពមួយ។

មុនពេលលោកអ្នកថតចម្លងប្រអប់ទិន្នន័យស្តង់ដារនោះ ដាក់ទៅក្នុងឧបករណ៍ផ្ទុកទិន្នន័យចល័តមួយ លោកអ្នកត្រូវប្រាកដថា ទំហំឧបករណ៍នោះគឺត្រូវគ្នាទៅនឹងទំហំរបស់ប្រអប់ទិន្នន័យរបស់លោកអ្នក។

<table border=1>
<tbody>
<tr>
<td>ឧបករណ៍ផ្ទុកទិន្នន័យ</td>
<td>ទំហំប្រអប់ទិន្នន័យ TrueCrypt ដែលគួរប្រើ</td>
</tr>
<tr>
<td>CD</td>
<td>៧០០ មេហ្គាបៃ</td>
</tr>
<tr>
<td>DVD</td>
<td>៣៩០០ មេហ្គាបៃ </td>
</tr>
<tr>
<td>អង្គចងចាំ USB</td>
<td>គួរប្រើ២០%នៃចំណុះសរុប (ឧទា. សម្រាប់អង្គចងចាំ USB ដែលមានចំណុះ១២៨មេហ្គាបៃ  ត្រូវប្រើ៣០មេហ្គាបៃសម្រាប់ប្រអប់ទិន្នន័យស្តង់ដាររបស់លោកអ្នក) </td>
</tr>
</tbody>
</table>



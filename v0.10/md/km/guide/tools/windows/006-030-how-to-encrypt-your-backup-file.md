

---

lang: km
community: guide
type: tools
legacy: True
child: True
os: windows
weight: 3
depth: 3
title: How to Encrypt Your Backup File

---

បញ្ជីនៃផ្នែកដែលមាននៅក្នុងទំព័រនេះ៖ 

- [**៤.០ អំពីការបម្លែងជាទម្រង់សម្ងាត់**](#4.0)
- [**៤.១ របៀបបម្លែងឯកសារថតចម្លងរបស់លោកអ្នកជាទម្រង់សម្ងាត់**](#4.1)
- [**៤.២ របៀបស្រាយទម្រង់សម្ងាត់ឯកសារថតចម្លងរបស់លោកអ្នក**](#4.2)

-------

<a name="4.0"></a>
## ៤.០ អំពីការបម្លែងជាទម្រង់សម្ងាត់ ##

ការបម្លែងជាទម្រង់សម្ងាត់ អាចជាភាពចាំបាច់មួយ សម្រាប់អ្នកដែលមានបំណងចង់រក្សាសំណៅថតចម្លងទិន្នន័យរបស់ខ្លួនឱ្យមានសុវត្ថិភាព ពីការចូលប្រើដោយគ្មានការអនុញ្ញាត។

ការបម្លែងជាទម្រង់សម្ងាត់ គឺជាដំណើរការនៃការសរសេរឬច្របល់ទិន្នន័យទៅជាទម្រង់មួយដែលគ្មាននរណាម្នាក់អាចមើលយល់បាន ក្រៅពីអ្នកដែលមានកូនសោរជាក់លាក់សម្រាប់ស្រាយទម្រង់សម្ងាត់របស់ទិន្នន័យនោះ។ សម្រាប់ព័ត៌មានបន្ថែមអំពី        ការបម្លែង ជាទម្រង់សម្ងាត់ សូមមើល **កូនសៀវភៅណែនាំ** ជំពូក [**៤. របៀបការពារឯកសាររសើបនៅក្នុងកុំព្យូទ័ររបស់លោកអ្នក**](http://security.ngoinabox.org/km/chapter-4)

<a name="4.1"></a>
## ៤.១ របៀបបម្លែងឯកសារថតចម្លងរបស់លោកអ្នកជាទម្រង់សម្ងាត់ ##

ផ្ទាំង *Strong encryption* (*វិធីបម្លែងជាទម្រង់សម្ងាត់ដ៏រឹងមាំ*)  ត្រូវបានប្រើដើម្បីកំណត់ជាក់លាក់នូវវិធីសាស្ត្របម្លែងជាទម្រង់សម្ងាត់ដែលត្រូវប្រើ។

**ជំហានទី ១**. **ចុច**លើប្រអប់បញ្ជីទឹកធ្លាក់ *Encryption type* (*ប្រភេទវិធីបម្លែងជាទម្រង់សម្ងាត់*) ដើម្បីបើកបញ្ជីរបស់វាដែលមានវិធីសាស្ត្របម្លែងជាទម្រង់សម្ងាត់ផ្សេងៗមួយចំនួន ដូចខាងក្រោមនេះ៖

![](/sbox/screen/cobian-en/30.png)

*រូបភាព ១ ៖ ផ្ទាំង ប្រអប់បញ្ជីទឹកធ្លាក់ Encryption type (ប្រភេទវិធីបម្លែងជាទម្រង់សម្ងាត់)*

ដើម្បីរក្សាអ្វីៗឱ្យនៅងាយស្រួលយល់ យើងខ្ញុំសូមណែនាំឱ្យលោកអ្នកជ្រើសយកវិធីសាស្ត្រ *Blowfish* ឬ *Rijndael* (128 bits)។ វិធីសាស្ត្រទាំងពីរនេះ ផ្តល់សុវត្ថិភាពល្អបំផុតសម្រាប់បណ្ណសាររបស់លោកអ្នក និងអាចឱ្យលោកអ្នកចូលប្រើទិន្នន័យដែលមានទម្រង់សម្ងាត់បាន ដោយប្រើពាក្យសម្ងាត់មួយដែលលោកអ្នកបានជ្រើសរើស។

**ជំហានទី ១**. **ជ្រើសយក** ប្រភេទ *Encryption* (*វិធីសាស្ត្របម្លែងជាទម្រង់សម្ងាត់*) ដែលលោកអ្នកចង់ប្រើ។

**កំណត់សម្គាល់**៖ *Rijndael* និង *Blowfish* ផ្តល់កម្រិតសុវត្ថិភាពប្រហាក់ប្រហែលគ្នា។ *DES* មានកម្រិតសុវត្ថិភាពទាបជាង ប៉ុន្តែដំណើរការបម្លែងជាទម្រង់សម្ងាត់មានល្បឿនលឿនជាង។

**ជំហានទី ៣**. **វាយបញ្ចូលពាក្យសម្ងាត់** និង **វាយបញ្ចូលពាក្យសម្ងាត់ម្តងទៀត** ទៅក្នុងប្រអប់វាយអក្សរទាំងពីរដែលផ្តល់ឱ្យ ដូចខាងក្រោមនេះ៖

![](/sbox/screen/cobian-en/31.png)

*រូបភាព ២ ៖ ប្រអប់វាយអក្សរ Encryption type (ប្រភេទវិធីបម្លែងជាទម្រង់សម្ងាត់) និង Passphrase (ឃ្លាសម្ងាត់)*

ភាពរឹងមាំរបស់ពាក្យសម្ងាត់ ត្រូវបានចង្អុលបង្ហាញដោយរបាដែលមានឈ្មោះថា 'Passphrase quality' ('គុណភាពឃ្លាសម្ងាត់)។ របានេះកាន់តែវែងទៅខាងស្តាំ ឃ្លាសម្ងាត់កាន់តែមានកម្រិតភាពរឹងមាំខ្ពស់។ សូមមើល **កូនសៀវភៅណែនាំ** ជំពូក [**៣. របៀបបង្កើតនិងថែរក្សាពាក្យសម្ងាត់សុវត្ថិភាព**](/km/chapter-3) និង មគ្គុទ្ទេសក៍អនុវត្តន៍របស់កម្មវិធី [**KeePass**](/km/keepass_main) សម្រាប់ពាក្យណែនាំអំពីរបៀបបង្កើតនិងរក្សាទុកឃ្លាសម្ងាត់(ឬពាក្យសម្ងាត់)សុវត្ថិភាព។

**ជំហានទី ៤**. **ចុច**លើ ![](/sbox/screen/cobian-en/13.png)។

<a name="4.2"></a>
## ៤.២ របៀបស្រាយទម្រង់សម្ងាត់ឯកសារថតចម្លងរបស់លោកអ្នក ##

ការស្រាយទម្រង់សម្ងាត់ឯកសារថតចម្លងរបស់លោកអ្នក មានលក្ខណៈងាយស្រួលនិងរហ័ស។ ដើម្បីស្រាយទម្រង់សម្ងាត់ឯកសារថតចម្លងរបស់លោកអ្នក ត្រូវអនុវត្តជំហានខាងក្រោមនេះ៖

**ជំហានទី ១**. ជ្រើសយក **Tools > Decrypter and Keys** (**ឧបករណ៍ > មុខងារស្រាយទម្រង់សម្ងាត់និងកូនសោរ**) ដូចបង្ហាញខាងក្រោមនេះ៖

![](/sbox/screen/cobian-en/32.png)

*រូបភាព ៣ ៖ ម៉ឺនុយ Tools (ឧបករណ៍) ដែលមានការជ្រើសយក Decrypter and Keys (មុខងារស្រាយទម្រង់សម្ងាត់ និងកូនសោរ)*

*ផ្ទាំង Decrypter and Keys (មុខងារស្រាយទម្រង់សម្ងាត់និងកូនសោ) នឹងបើកដូចខាងក្រោមនេះ៖*

![](/sbox/screen/cobian-en/33.png)

*រូបភាព ៤ ៖ ផ្ទាំង Cobian Backup 10 Decrypter and Keys (Cobian Backup 10 – មុខងារស្រាយទម្រង់សម្ងាត់ និងកូនសោរ)*

**ជំហានទី ២**. **ចុច**លើ ![](/sbox/screen/cobian-en/34.png) ដើម្បីជ្រើសយកបណ្ណសារដែលលោកអ្នកចង់ស្រាយទម្រង់សម្ងាត់។

**ជំហានទី ៣**. **ចុច**លើ ![](/sbox/screen/cobian-en/35.png) ដើម្បីជ្រើសយកថតឯកសារសម្រាប់រក្សាទុកបណ្ណសារដែលត្រូវបានស្រាយទម្រង់សម្ងាត់។

**ជំហានទី ៤**. **ជ្រើសយក** ប្រភេទវិធីសាស្ត្របម្លែងជាទម្រង់សម្ងាត់ ដែលលោកអ្នកបានជ្រើសយកនៅក្នុងផ្នែក [**៤.១ របៀបបម្លែងឯកសារថតចម្លងរបស់លោកអ្នកជាទម្រង់សម្ងាត់**](/km/chapter_4_1#4.1) នៅក្នុងបញ្ជីទឹកធ្លាក់(drop-down list) របស់ *Methods*(*វិធីសាស្ត្រ*)។

![](/sbox/screen/cobian-en/36.png)

*រូបភាព ៥ ៖ New Methods drop-down list (បញ្ជីទឹកធ្លាក់វិធីសាស្ត្រថ្មី)*

**ជំហានទី ៥**. **ជ្រើសយក** វិធីសាស្ត្របម្លែងជាទម្រង់សម្ងាត់ដែលសមស្រប (វិធីសាស្ត្រដែលលោកអ្នកបានប្រើដើម្បីបម្លែងឯកសារថតចម្លងរបស់លោកអ្នកជាទម្រង់សម្ងាត់)។

**ជំហានទី ៦**. **វាយបញ្ចូល** ឃា្លសម្ងាត់របស់លោកអ្នកទៅក្នុងប្រអប់វាយអក្សរ *Passphrase* (*ឃ្លាសម្ងាត់*)។

**ជំហានទី ៧**. **ចុច**លើ ![](/sbox/screen/cobian-en/37.png)។

ឯកសារទាំងនេះ នឹងត្រូវបានស្រាយទម្រង់សម្ងាត់ ហើយដាក់ទៅក្នុងទីតាំងដែលលោកអ្នកបានកំណត់ច្បាស់លាស់។ ប្រសិនបើឯកសារទាំងនេះត្រូវបានបង្ហាប់ផងដែរនោះ លោកអ្នកនឹងចាំបាច់ត្រូវលែងបង្ហាប់ពួកវា ដូចដែលគូសបង្ហាញនៅក្នុងផ្នែក [**៣.១ របៀបលែងបង្ហាប់(Decompress)ឯកសារថតចម្លងរបស់លោកអ្នក**](/km/chapter_3_1#3.1).



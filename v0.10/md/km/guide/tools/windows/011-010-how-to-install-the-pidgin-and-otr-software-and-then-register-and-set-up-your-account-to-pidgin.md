

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install the Pidgin and OTR software and then Register and Set Up Your Account to Pidgin

---

បញ្ជីផ្នែកដែលមាននៅក្នុងទំព័រនេះ៖ 

- [**២.០ អំពីកម្មវិធី Pidgin**](#2.0)
- [**២.១ របៀបបញ្ចូលកម្មវិធី Pidgin**](#2.0)
- [**២.២ របៀបបញ្ចូលមុខងារបន្ថែម Off-The-Record (OTR)**](#2.2)
- [**២.៣ ទិដ្ឋភាពទូទៅនៃការចុះឈ្មោះគណនី និងដំណើរការបញ្ចូលគណនី ទៅក្នុងកម្មវិធី Pidgin**](#2.3)
- [**២.៤ របៀបចុះឈ្មោះគណនីផ្ញើសាររហ័សភ្លាមៗរបស់លោកអ្នក នៅក្នុងកម្មវិធី Pidgin**](#2.4)
- [**២.៥ របៀបបន្ថែមមិត្តនៅក្នុងកម្មវិធី Pidgin**](#2.5)
- [**២.៦ របៀបបើកផ្ទាំង IM នៅក្នុងកម្មវិធី Pidgin**](#2.6)
- [**២.៧ របៀបបើកដំណើរការគណនីឡើងវិញនៅក្នុងកម្មវិធី Pidgin**](#2.7)


<a name="2.0"></a>
## ២.០ អំពីកម្មវិធី Pidgin ##
ទាំងកម្មវិធី **Pidgin** និង មុខងារបន្ថែមស្វ័យប្រវត្តសម្រាប់បម្លែងជាទម្រង់សម្ងាត់និងបញ្ជាក់អត្តសញ្ញាណ **Off-the-Record** (**OTR**) ពាក់ព័ន្ធរបស់វា ត្រូវតែបញ្ចូលឱ្យបានត្រឹមត្រូវ ដើម្បីឱ្យកម្មវិធីទាំងពីរនេះអាចធ្វើការបាន។ សំណាងល្អ ដំណើរការបញ្ចូលកម្មវិធីសម្រាប់កម្មវិធីទាំងពីរនេះ មានលក្ខណៈងាយស្រួល និងរហ័ស។

<a name="2.1"></a>
## ២.១ របៀបបញ្ចូលកម្មវិធី Pidgin ##

**ជំហានទី ១**. **ចុចរហ័សពីរដង**លើ ![](/sbox/screen/pidgin-en-1/01.png); ផ្ទាំង *Open File - Security Warning* (*បើកឯកសារ - ការព្រមានអំពីសុវត្ថិភាព*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច**លើ ![](/sbox/screen/pidgin-en-1/02.png) ដើម្បីបង្ហាញផ្ទាំងខាងក្រោមនេះ៖

![](/sbox/screen/pidgin-en-1/03.png) 

*រូបភាព ១ ៖ ផ្ទាំងបញ្ជាក់អំពីភាសាសម្រាប់ការបញ្ចូលកម្មវិធី*

**ជំហានទី ២**. **ចុច**លើ ![](/sbox/screen/pidgin-en-1/04.png) ដើម្បីបង្ហាញផ្ទាំង *Welcome to the Pidgin 2.10.9 Setup Wizard* (*ស្វាគមន៍មកកាន់ដំណើរការបញ្ចូលកម្មវិធី Pidgin 2.10.9*)។  

**ជំហានទី ៣**. **ចុច**លើ ![](/sbox/screen/pidgin-en-1/05.png) ដើម្បីបង្ហាញផ្ទាំង *License Agreement* (*កិច្ចព្រមព្រៀងអំពីអាជ្ញាប័ណ្ណ*)។  បន្ទាប់ពីលោកអ្នកបានអាន *License Agreement* (*កិច្ចព្រមព្រៀងអំពីអាជ្ញាប័ណ្ណ*) រួចហើយ ត្រូវ**ចុច**លើ ![](/sbox/screen/pidgin-en-1/05.png) ដើម្បីបង្ហាញផ្ទាំង *Pidgin 2.10.9 Setup - Choose Components* (*បញ្ចូលកម្មវិធី Pidgin 2.10.9 - ជ្រើសរើសសមាសធាតុ*)។

**ជំហានទី ៤**. **ចុច**លើ ![](/sbox/screen/pidgin-en-1/05.png) ដើម្បីបង្ហាញផ្ទាំង *Pidgin 2.10.9 Setup - Choose Install Location* (*បញ្ចូលកម្មវិធី Pidgin 2.10.9 - ជ្រើសរើសទីតាំងបញ្ចូលកម្មវិធី*)។ 

**ជំហានទី ៥**. **ចុច**លើ ![](/sbox/screen/pidgin-en-1/06.png) ដើម្បីទទួលយកអាសយដ្ឋានបញ្ចូលកម្មវិធី ដែលផ្តល់ជាស្វ័យ  ប្រវត្តដោយកម្មវិធី និងបង្ហាញផ្ទាំង *Pidgin 2.10.9 Setup - Installing* (*បញ្ចូលកម្មវិធី Pidgin 2.10.9 - កំពុងបញ្ចូលកម្មវិធី*) ដើម្បីចាប់ផ្តើមបញ្ចូលកម្មវិធី **Pidgin**។

*ថតឯកសារ និងឯកសារមួយចំនួន នឹងចាប់ផ្តើមបញ្ចូលខ្លួនឯងយ៉ាងរហ័សជាបន្តបន្ទាប់គ្នា។ បន្ទាប់ពីដំណើរការបញ្ចូលកម្មវិធីបានចប់សព្វគ្រប់ហើយ ផ្ទាំង Pidgin 2.10.9 Setup - Installation Complete (បញ្ចូលកម្មវិធី Pidgin 2.10.9 - ការបញ្ចូលកម្មវិធីបានចប់សព្វគ្រប់) នឹងលេចចេញមក។*

**ជំហានទី ៦**. **ចុច**លើ ![](/sbox/screen/pidgin-en-1/05.png) ដើម្បីបង្ហាញផ្ទាំង *Completing the Pidgin 2.10.9 Setup Wizard* (*កំពុងបញ្ចប់ដំណើរការបញ្ចូលកម្មវិធី Pidgin 2.10.9*)។

**កំណត់សម្គាល់** ៖ ក្នុងអំឡុង**ជំហានទី ៣**នៃដំណើរការបញ្ចូលកម្មវិធីកម្មវិធី **Pidgin** ត្រូវបានកំណត់ដាក់បញ្ចូលទៅក្នុងបញ្ជីកម្មវិធី **Start > All Programs** និងអាចបើកចេញបានពីទីនោះ ។ 

**ជំហានទី ៧**. **ចុច**លើ ![](/sbox/screen/pidgin-en-1/08.png) ដើម្បីបញ្ចប់ដំណើរការបញ្ចូលកម្មវិធី **Pidgin**។

<a name="2.2"></a>
## ២.២ របៀបបញ្ចូលមុខងារបន្ថែម Off-The-Record (OTR) ##

**ជំហានទី ១**. **ចុចរហ័សពីរដង**លើ ![](/sbox/screen/pidgin-en-1/09.png); ផ្ទាំង *Open File - Security Warning* (*បើក  ឯកសារ - ការព្រមានអំពីសុវត្ថិភាព*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច**លើ ![](/sbox/screen/pidgin-en-1/02.png) ដើម្បីបង្ហាញផ្ទាំងខាងក្រោមនេះ៖

![](/sbox/screen/pidgin-en-1/10.png)

*រូបភាព ២ ៖ ផ្ទាំង Welcome to the pidgin-otr 4.0.0-1 Setup Wizard (ស្វាគមន៍មកកាន់ដំណើរការបញ្ចូលមុខងារបន្ថែមpidgin-otr 4.0.0-1)*

**ជំហានទី ២**. **ចុច**លើ ![](/sbox/screen/pidgin-en-1/05.png) ដើម្បីបង្ហាញផ្ទាំង *License Agreement*(*កិច្ចព្រមព្រៀងអំពីអាជ្ញាប័ណ្ណ*)។  បន្ទាប់ពីលោកអ្នកបានអាន *License Agreement* (*កិច្ចព្រមព្រៀងអំពីអាជ្ញាប័ណ្ណ*) រួចហើយ ត្រូវ**ចុច**លើ ![](/sbox/screen/pidgin-en-1/11.png) ដើម្បីបង្ហាញផ្ទាំង *pidgin-otr 4.0.0-1 Setup - Choose Install Location* (*បញ្ចូលមុខងារបន្ថែម pidgin-otr 4.0.0-1 - ជ្រើសរើសទីតាំងបញ្ចូលកម្មវិធី*)។

**ជំហានទី ៣**. **ចុច**លើ ![](/sbox/screen/pidgin-en-1/06.png) ដើម្បីចាប់ផ្តើមដំណើរការបញ្ចូលមុខងារបន្ថែម។

**ជំហានទី ៤**. **ចុច**លើ ![](/sbox/screen/pidgin-en-1/08.png) ដើម្បីបញ្ចប់ការបញ្ចូលមុខងារបន្ថែម **Pidgin-OTR**។

បន្ទាប់ពីលោកអ្នកបានបញ្ចប់ការបញ្ចូល **Pidgin** និង **OTR** រួចហើយ   រូបសញ្ញាខាងក្រោមនេះនឹងលេចចេញមកនៅក្នុងរបាកិច្ចការ (Task Bar) របស់ Windows នៅពេលកម្មវិធី Pidgin ត្រូវបានបើកដំណើរការចេញពីបញ្ជីកម្មវិធី **Start > All Programs**៖

![](/sbox/screen/pidgin-en-1/12.png)

*រូបភាព ៣ ៖ រូបសញ្ញា Pidgin-OTR ដែលត្រូវបានគូសបង្ហាញក្នុងការេខ្មៅ*

សូមអបអរសាទរ! លោកអ្នកបញ្ចប់ការបញ្ចូលទាំងកម្មវិធី **Pidgin** និង មុខងារបន្ថែម **OTR** បានដោយជោគជ័យហើយ!



<a name="2.3"></a>
## ២.៣ ទិដ្ឋភាពទូទៅនៃការចុះឈ្មោះគណនី និងដំណើរការបញ្ចូលគណនី ទៅក្នុងកម្មវិធី Pidgin ##

មានជំហានអនុវត្តន៍មូលដ្ឋានចំនួនបួន នៅក្នុងដំណើរការចុះឈ្មោះនិងបញ្ចូលគណនីនៅក្នុងកម្មវិធី **Pidgin**៖ ១. ចុះឈ្មោះគណនី **IM** ដែលមានស្រាប់មួយ ទៅក្នុងកម្មវិធី **Pidgin**, ២. បន្ថែមដៃគូសន្ទនា ឬ*មិត្ត*, ៣. ប្រាប់ឱ្យមិត្តរបស់លោកអ្នកធ្វើដូចលោកអ្នក និងចុងក្រោយ ៤. ចូលទៅក្នុងផ្ទាំងសន្ទនាសម្រាប់វគ្គសន្ទនាដំបូងរបស់លោកអ្នក។
 
ទោះបីវគ្គសន្ទនា ឬ**IM**ប្រព្រឹត្តទៅរវាងភាគីពីរក៏ដោយ ឧទាហរណ៍នៅក្នុងទំព័រនេះនឹងបរិយាយអំពីរបៀបដែលទម្រង់ និងផ្ទាំងផ្សេងៗលេចបង្ហាញចំពោះមិត្ត/ដៃគូសន្ទនា*ទាំងពីរ* (ដែលតំណាងដោយតួអង្គប្រឌិតពីររូបគឺ សាលីម៉ា និង ថេរេនស៍) នៅដំណាក់កាលផ្សេងៗនៃដំណើរការចុះឈ្មោះនិងបញ្ចូលគណនី។ គ្រប់ឧទាហរណ៍ទាំងអស់ គឺផ្អែកទៅលើសេវា IM របស់**Riseup.net**។

 **កំណត់សម្គាល់** ៖ មុនពេលលោកអ្នកចាប់ផ្តើមប្រើកម្មវិធី **Pidgin** លោកអ្នកត្រូវតែមានគណនី **Instant Messaging**(**IM**) (**សេវាផ្ញើសាររហ័សភ្លាមៗ**) រួចស្រេចមួយ ជាមួយក្រុមហ៊ុនផ្តល់សេវាមួយនៅក្នុងចំណោមក្រុមហ៊ុនផ្តល់សេវាដែលមានរាយឈ្មោះនៅក្នុង *រូបភាព ៦* ខាងក្រោមនេះ។ ប្រសិនបើលោកអ្នកចង់បង្កើតគណនី **IM** មួយ យើងខ្ញុំសូមណែនាំឱ្យប្រើគណនីអ៊ីមែល **Riseup** ដែលអាចប្រើបាននាពេលក្រោយ សម្រាប់ [XMPP communication](https://help.riseup.net/km/chat)។ សូមមើលជំពូក [**RiseUp - Secure Email Service (RiseUp - សេវាអ៊ីមែលដែលមានសុវត្ថិភាព)**](/km/riseup_main) សម្រាប់ព័ត៌មាននិងពាក្យណែនាំអំពីរបៀបបង្កើតគណនី **Riseup**។ លោកអ្នកអាចប្រើបានផងដែរ នូវក្រុមហ៊ុនផ្តល់គណនី XMPP ដែលមានរាយឈ្មោះនៅក្នុងផ្នែក [២.២ របៀបបន្ថែមគណនីនៅក្នុងកម្មវិធីJitsi](/km/jitsi_account#2.2), ដូចជា៖ [Jit.si](https://jitsi.org/Register/Register) ឬ គណនី Google ជាដើម។

<a name="2.4"></a>
## ២.៤ របៀបចុះឈ្មោះគណនីផ្ញើសាររហ័សភ្លាមៗរបស់លោកអ្នក ទៅក្នុងកម្មវិធី Pidgin ##

ដើម្បីចុះឈ្មោះគណនី **IM** របស់លោកអ្នកទៅក្នុងកម្មវិធី **Pidgin** ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/pidgin-en-1/13.png) ឬ **ជ្រើសយក Start > All Programs > Pidgin** ដើម្បីបើកកម្មវិធី **Pidgin**។ សម្រាប់លើកដំបូងនៃការប្រើកម្មវិធី **Pidgin**  ផ្ទាំងខាងក្រោមនេះនឹងលេចចេញមក៖ 

![](/sbox/screen/pidgin-en-1/14.png)

*រូបភាព ៤ ៖ ផ្ទាំង Accounts confirmation (បញ្ជាក់អំពីគណនី)*

**ជំហានទី ២**. **ចុច**លើ ![](/sbox/screen/pidgin-en-1/15.png) ដើម្បីបង្ហាញផ្ទាំង *Add Account* (*បន្ថែមគណនី*) ទទេមួយ ដូចខាងក្រោមនេះ៖ 

![](/sbox/screen/pidgin-en-1/16.png) 

*រូបភាព ៥ ៖ ផ្ទាំង Add Account (បន្ថែមគណនី) ដែលបង្ហាញស្លាកផ្ទាំង Basic, Advanced និង Proxy*

**ជំហានទី ៣**. **ចុច**លើបញ្ជីទឹកធ្លាក់ *Protocol* (*ពិធីការ*) ដើម្បីមើលពិធីការសេវា **IM** ដែលអាចប្រើបានជាមួយកម្មវិធី **Pidgin** ដូចខាងក្រោមនេះ៖ 

![](/sbox/screen/pidgin-en-1/17.png) 

*រូបភាព ៦ ៖ ផ្ទាំង Add Account (បន្ថែមគណនី) ដែលបង្ហាញបញ្ជីនៃពិធីការ IM ដែលអាចប្រើបាន*

**ជំហានទី ៤**. **ជ្រើសយក** ពិធីការ **IM** ដែលសមស្រប។

**កំណត់សម្គាល់**៖ ក្រុមហ៊ុនផ្តល់សេវា **IM** ផ្សេងៗ នឹងបង្ហាញប្រអប់វាយអក្សរជាក់លាក់របស់ខ្លួន សម្រាប់ឱ្យលោកអ្នក      បំពេញ។ ប្រអប់វាយអក្សរខ្លះ ត្រូវបានបំពេញដោយផ្នែកដោយស្វ័យប្រវត្ត។ ប៉ុន្តែ គ្រប់សេវាទាំងអស់ តម្រូវឱ្យលោកអ្នកវាយបញ្ចូលឈ្មោះអ្នកប្រើប្រាស់មួយនិងពាក្យសម្ងាត់មួយ។

**ជំហានទី ៥**. **វាយបញ្ចូល**អាសយដ្ឋានអ៊ីមែលរបស់លោកអ្នក (ឧទា. [**terencethetester@riseup.net**](mailto:terencethetester@riseup.net)) ទៅក្នុងប្រអប់វាយអក្សរ *Username* (*ឈ្មោះអ្នកប្រើប្រាស់*)។ 

**ជំហានទី ៦**. **វាយបញ្ចូល**ពាក្យសម្ងាត់របស់លោកអ្នក ទៅក្នុងប្រអប់វាយអក្សរ *Password* (*ពាក្យសម្ងាត់*) សម្រាប់គណនីនេះ។

**ជំហានទី ៧**. **វាយបញ្ចូល**ឈ្មោះហៅក្រៅមួយដែលលោកអ្នកចង់ប្រើ ទៅក្នុងប្រអប់វាយអក្សរ *Local Alias* (*ឈ្មោះហៅក្រៅ*) ។ (ប្រអប់វាយអក្សរនេះអាចបំពេញក៏បាន ឬអត់ក៏បាន)។

**ចំណុចសំខាន់**៖ ដើម្បីធ្វើឱ្យភាពឯកជន និងសុវត្ថិភាពមានកម្រិតប្រសើរបំផុត  *មិនត្រូវ*បើកដំណើរការជម្រើស *Remember password* (*ចងចាំពាក្យសម្ងាត់*) ទេ។ នេះមានន័យថា កម្មវិធី **Pidgin** នឹងប្រាប់លោកអ្នកឱ្យបញ្ចូលពាក្យសម្ងាត់នៅរៀងរាល់ពេលដែលលោកអ្នកបើកចូលទៅក្នុងការសន្ទនាអនឡាញ។ ការធ្វើដូចនេះ គឺដើម្បីបង្ការមនុស្សក្លែងក្លាយមិនឱ្យបើកចូលគណនីនិងបន្លំធ្វើជាលោកអ្នក នៅពេលលោកអ្នកទុកកុំព្យូទ័រចោលនៅពេលណាមួយដោយគ្មានអ្នកចាំថែរក្សា ។ ត្រូវកុំភ្លេច **ជ្រើសយក** ជម្រើស *Quit* (*ចាកចេញ*) ពីម៉ឺនុយទម្លាក់ *Buddies* (*មិត្ត*) បន្ទាប់ពីបញ្ចប់វគ្គសន្ទនារបស់លោកអ្នក! 

ផ្ទាំង *Add Account* (*បន្ថែមគណនី*) ដែលបំពេញរួច អាចមានរូបភាពដូចខាងក្រោមនេះ៖

![](/sbox/screen/pidgin-en-1/18.png) 

*រូបភាព ៧ ៖ ឧទាហរណ៍អំពីទម្រង់ Add Account (បន្ថែមគណនី) មួយដែលបំពេញរួច*
 
**ជំហានទី ៨**. **ចុច**លើ ![](/sbox/screen/pidgin-en-1/19.png) ដើម្បីបញ្ចប់ការបន្ថែមគណនីរបស់លោកអ្នក និង បង្ហាញនៅពេលដំណាលគ្នានោះនូវផ្ទាំង *Accounts* (*គណនី*) មួយដែលត្រូវបានធ្វើបច្ចុប្បន្នភាព និង ផ្ទាំង *Buddy List* (*បញ្ជីមិត្ត*) ដូចខាងក្រោមនេះ៖

![](/sbox/screen/pidgin-en-1/20.png)      ![](/sbox/screen/pidgin-en-1/21.png)

*រូបភាព ៨ ៖ ផ្ទាំង Accounts ដែលត្រូវបានធ្វើបច្ចុប្បន្នភាព*   *រូបភាព ៩ ៖ បញ្ជីមិត្តក្នុងទម្រង់សកម្ម*

បន្ទាប់ពីបំពេញចប់ជំហានអនុវត្តន៍ទាំងនេះហើយ ឥឡូវនេះ លោកអ្នកត្រៀមខ្លួនរួចរាល់ដើម្បីចុះឈ្មោះមិត្ត **Pidgin** របស់លោកអ្នក ដោយបញ្ចូលព័ត៌មានទំនាក់ទំនងរបស់ពួកគេ។ 

<a name="2.5"></a>
## ២.៥ របៀបបន្ថែមមិត្តនៅក្នុងកម្មវិធី Pidgin ##

ការបន្ថែមមិត្តឬដៃគូសន្ទនានៅក្នុងកម្មវិធី **Pidgin**  ពាក់ព័ន្ធទៅនឹងការបន្ថែមនិងថតទុកព័ត៌មានទំនាក់ទំនងរបស់ពួកគេ។ នៅក្នុងឧទាហរណ៍ខាងក្រោមនេះ តេរេនស៍នឹងបន្ថែមសាលីម៉ាជាមិត្តរបស់ខ្លួន។

ដើម្បីបន្ថែមមិត្តម្នាក់ទៅក្នុងគណនី **IM** របស់លោកអ្នកនៅក្នុងកម្មវិធី **Pidgin**  ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ *Buddies* (*មិត្ត*) ដើម្បីបង្ហាញម៉ឺនុយពាក់ព័ន្ធរបស់វា បន្ទាប់មក **ជ្រើសយក** ជម្រើស *+ Add Buddy...* (*បូកបន្ថែមមិត្ត...*) ដូចខាងក្រោមនេះ៖ 

![](/sbox/screen/pidgin-en-1/22.png)

*រូបភាព ១០ ៖ ម៉ឺនុយ Buddy List (បញ្ជីមិត្ត) ដែលមានជម្រើស "+ Add Buddy..."( "បូកបន្ថែមមិត្ត...") ត្រូវបានជ្រើសយក*

វានឹងបង្ហាញផ្ទាំងខាងក្រោមនេះ៖  

![](/sbox/screen/pidgin-en-1/23.png)

*រូបភាព ១១ ៖ ផ្ទាំង Add Buddy (បន្ថែមមិត្ត)*

**ជំហានទី ២**. ប្រសិនបើលោកអ្នកមានគណនីច្រើន  ត្រូវ **ជ្រើសយក** គណនីដែលត្រូវគ្នានឹងសេវាផ្ញើសារដូចគ្នានេះធ្វើជា'មិត្ត'របស់លោកអ្នក។ 
 
**កំណត់សម្គាល់** ៖ ទាំងមិត្តរបស់លោកអ្នកនិងលោកអ្នកផ្ទាល់ *ត្រូវតែ*កំពុងប្រើសេវាផ្ញើសារ*ដូចគ្នា* ទោះបីមិត្តនោះមិនកំពុងប្រើកម្មវិធី **Pidgin** ក៏ដោយ។ លោកអ្នកមិនអាចបន្ថែមមិត្ត **ICQ** ឬ **MSN** ទៅក្នុងគណនី **Google Talk** បានទេ។ ប៉ុន្តែ លោកអ្នកអាចចុះឈ្មោះ និងប្រើគណនីច្រើនបាន នៅក្នុងកម្មវិធី **Pidgin** ដោយផ្អែកទៅលើពិធីការដែលអាចប្រើបានទាំង   នេះ។ ដោយហេតុនេះហើយ លោកអ្នកអាចសន្ទនាជាមួយមិត្តម្នាក់ដោយប្រើគណនី **XMPP** របស់លោកអ្នក និងជាមួយការប្រើគណនី **ICQ** ឬ **MSN** មួយផ្សេងទៀតរបស់លោកអ្នក។  

**ជំហានទី ៣**. **វាយបញ្ចូល**អាសយដ្ឋានអ៊ីមែលរបស់មិត្តលោកអ្នក ទៅក្នុងប្រអប់វាយអក្សរ *Username* (*ឈ្មោះអ្នកប្រើប្រាស់*)។  

ជំហានទី ៤ ដែលនៅបន្ទាប់នេះ ជាករណីអាចលើកលែងបាន។

**ជំហានទី ៤**. **វាយបញ្ចូល** *ឈ្មោះហៅក្រៅ*មួយសម្រាប់មិត្តរបស់លោកអ្នក ទៅក្នុងប្រអប់វាយអក្សរ *(Optional) Alias* (*ឈ្មោះហៅក្រៅ (មានឬអត់ក៏បាន)*) ដើម្បីឱ្យទម្រង់ផ្ទាំង *Add Buddy* (*បន្ថែមមិត្ត*)របស់លោកអ្នក ដូចរូបភាពខាងក្រោមនេះ៖

![](/sbox/screen/pidgin-en-1/24.png)

*រូបភាព ១២ ៖ ឧទាហរណ៍អំពីទម្រង់ Add Buddy (បន្ថែមមិត្ត) ដែលបំពេញរួច*

**ជំហានទី ៥**. **ចុច**លើ ![](/sbox/screen/pidgin-en-1/19.png) ដើម្បីបន្ថែមមិត្តរបស់លោកអ្នក។

**កំណត់សម្គាល់** ៖ វានឹងផ្ញើសារមួយទៅឱ្យមិត្តរបស់លោកអ្នក ដោយស្នើសុំការឯកភាព ឬការអនុញ្ញាតចំពោះសំណើរបស់លោកអ្នក ហើយនឹងលេចបង្ហាញនៅក្នុង *Buddy List* (*បញ្ជីមិត្ត*) របស់ដៃគូសន្ទនារបស់លោកអ្នក ដូចខាងក្រោមនេះ៖

![](/sbox/screen/pidgin-en-1/25.png)

*រូបភាព ១៣ ៖ សំណើសុំការអនុញ្ញាត ដែលលេចបង្ហាញនៅក្នុង Buddy List (បញ្ជីមិត្ត) របស់សាលីម៉ា*

ត្រង់ចំណុចនេះ មិត្តរបស់លោកអ្នកត្រូវតែអនុវត្តជំហានខាងក្រោមនេះ៖ 

**ជំហានទី ៦**. **ចុច**លើ ![](/sbox/screen/pidgin-en-1/26.png) ដើម្បីបន្ថែមខ្លួនឯងក្លាយជាមិត្តរបស់លោកអ្នក និងបង្ហាញខ្លួនឯងនៅក្នុង *Buddy List* (*បញ្ជីមិត្ត*) របស់លោកអ្នក ដូចខាងក្រោមនេះ៖

![](/sbox/screen/pidgin-en-1/27.png)

*រូបភាព ១៤ ៖ ផ្ទាំង Buddy List (បញ្ជីមិត្ត) របស់តេរេនស៍ ដែលបង្ហាញថាសាលីម៉ាជាមិត្តរបស់ខ្លួន*

**កំណត់សម្គាល់** ៖ នៅក្នុងឧទាហរណ៍ខាងលើ  *ឈ្មោះហៅក្រៅ*របស់សាលីម៉ាត្រូវបានបង្ហាញ ដែលបន្ថែមកម្រិតការពារ   អត្តសញ្ញាណបានមួយកម្រិតថែមទៀត។ 

![](/sbox/screen/pidgin-en-1/30.png)

*រូបភាព ១៥ ៖ ផ្ទាំង Buddy List (បញ្ជីមិត្ត) របស់តេរេនស៍ ដែលបង្ហាញថាសាលីម៉ាជាមិត្តទើបបង្កើតថ្មីរបស់ខ្លួន*

បន្ទាប់ពីលោកអ្នកបានបន្ថែម អនុញ្ញាត និងបញ្ជាក់មិត្តសន្ទនា **Pidgin** របស់លោកអ្នករួចហើយ ឥឡូវនេះគាត់ត្រូវតែធ្វើកិច្ចការដូចគ្នានេះចេញពីគណនីផ្ទាល់ខ្លួនរបស់គាត់ ដោយប្រើព័ត៌មានទំនាក់ទំនង **IM** របស់លោកអ្នក និងដោយអនុវត្តឡើងវិញពី **ជំហានទី ១ ដល់ ៦**។

<a name="2.6"></a>
## ២.៦ របៀបបើកផ្ទាំង IM នៅក្នុងកម្មវិធី Pidgin ##

ដើម្បីបើកផ្ទាំងសន្ទនា **IM** នៅក្នុងកម្មវិធី **Pidgin** ត្រូវអនុវត្តជំហានខាងក្រោមនេះ៖

**ជំហានទី ១**. **ចុចម៉ោសខាងស្តាំ**លើឈ្មោះមិត្តរបស់លោកអ្នកនៅក្នុង *Buddy List* (*បញ្ជីមិត្ត*) ដើម្បីបង្ហាញម៉ឺនុយPop-up ដែលមានរាយឈ្មោះកិច្ចការទាំងអស់ដែលលោកអ្នកអាចអនុវត្តបាន ដូចខាងក្រោមនេះ៖ 

![](/sbox/screen/pidgin-en-1/31.png) 

*រូបភាព ១៦ ៖ ម៉ឺនុយកិច្ចការ Buddy (មិត្ត)*

**ជំហានទី ២**. **ជ្រើសយក** ជម្រើស *IM* ពីម៉ឺនុយPop-up (pop-up menu) ដើម្បីបើកផ្ទាំងសន្ទនាគំរូមួយដូចខាងក្រោមនេះ៖

![](/sbox/screen/pidgin-en-1/32.png) 

*រូបភាព ១៧ ៖ ផ្ទាំងសន្ទនាគំរូនៅក្នុងកម្មវិធី Pidgin*

ឥឡូវនេះ លោកអ្នកស្ទើរតែត្រៀមខ្លួនរួចរាល់ ដើម្បីសន្ទនាជាមួយមិត្តរបស់លោកអ្នកដោយប្រើកម្មវិធី **Pidgin**។ ប៉ុន្តែ ជាដំបូង លោកអ្នកត្រូវតែកំណត់មុខងារបន្ថែម **OTR**ដើម្បីធានាថា វគ្គសន្ទនារបស់លោកអ្នកនឹងមានភាពឯកជន និងសុវត្ថិភាព។ សូមមើលទំព័របន្ទាប់អំពីការនេះ។

<a name="2.7"></a>
## ២.៧ របៀបបើកដំណើរការគណនីឡើងវិញនៅក្នុងកម្មវិធី Pidgin ##

យូរៗម្តង លោកអ្នកអាចនឹងយល់ឃើញថា គណនី IM របស់លោកអ្នកបានបិទដំណើរការដោយខ្លួនឯង នៅក្នុងកម្មវិធី **Pidgin**  ព្រោះប្រហែលកម្មវិធី **Pidgin** ត្រូវបានបិទមិនបានត្រឹមត្រូវដែលបណ្តាលមកពីការដាច់សេវាអ៊ីនធើរណែត ឬគាំងកុំព្យូទ័រ។    សំណាងល្អ កម្មវិធី **Pidgin** ផ្តល់មធ្យោបាយមួយ ដើម្បីអាចបើកដំណើរការគណនីរបស់លោកអ្នកឡើងវិញបាន។ ដើម្បីអនុវត្តមធ្យោបាយនេះ ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/pidgin-en-1/13.png) ឬ **ជ្រើសយក Start > Pidgin** ដើម្បីបើកកម្មវិធី **Pidgin**។

**ជំហានទី ២**. **បើក** ម៉ឺនុយ *Accounts* (*គណនី*) បន្ទាប់មក **ជ្រើសយក** ជម្រើស *Manage Accounts* (*គ្រប់គ្រង  គណនី*) ដូចខាងក្រោមនេះ៖ 

![](/sbox/screen/pidgin-en-1/33.png)

*រូបភាព ១៨ ៖ ម៉ឺនុយ Accounts (គណនី) ដែលមានជម្រើស *Manage Accounts (គ្រប់គ្រងគណនី) ត្រូវបានជ្រើសយក (ត្រូវបានប្តូរទំហំ)*

*វានឹងបើកផ្ទាំងខាងក្រោមនេះ៖*

![](/sbox/screen/pidgin-en-1/34.png)

*រូបភាព ១៩ ៖ ផ្ទាំង Accounts (គណនី) (ត្រូវបានប្តូរទំហំ) ដែលបង្ហាញគណនីត្រូវបានបិទដំណើរការមួយ*

**ជំហានទី ៣**. **ចុច**លើប្រអប់ដែលនៅក្បែរគណនីរបស់លោកអ្នក ដើម្បីបើកផ្ទាំងបញ្ចូលពាក្យសម្ងាត់ **Pidgin** ដូចខាងក្រោមនេះ៖

![](/sbox/screen/pidgin-en-1/35.png)

*រូបភាព ២០ ៖ ផ្ទាំងបញ្ចូលពាក្យសម្ងាត់ Pidgin*

**ជំហានទី ៤**. **វាយបញ្ចូល**ពាក្យសម្ងាត់របស់លោកអ្នក ដើម្បីឱ្យផ្ទាំងបញ្ចូលពាក្យសម្ងាត់ **Pidgin** របស់លោកអ្នកដូចខាងក្រោមនេះ៖

![](/sbox/screen/pidgin-en-1/36.png)

*រូបភាព ២១ ៖ ផ្ទាំងបញ្ចូលពាក្យសម្ងាត់ Pidgin ដែលមានបំពេញពាក្យសម្ងាត់ទៅក្នុងប្រអប់វាយពាក្យសម្ងាត់*

**ជំហានទី ៥**. **ចុច**លើ ![](/sbox/screen/pidgin-en-1/37.png) ដើម្បីបញ្ចប់ការបើកដំណើរការគណនីរបស់លោកអ្នកឡើងវិញ ដូចខាងក្រោមនេះ៖

![](/sbox/screen/pidgin-en-1/38.png)

*រូបភាព ២២ ៖ ឧទាហរណ៍អំពីគណនី ដែលបើកដំណើរការឡើងវិញបានដោយជោគជ័យ*

**ជំហានទី ៦**. **ចុច**លើ ![](/sbox/screen/pidgin-en-1/39.png) ដើម្បីបិទផ្ទាំង *Accounts* (*គណនី*)។



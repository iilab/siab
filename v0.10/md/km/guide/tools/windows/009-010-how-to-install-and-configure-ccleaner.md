

---

lang: km
community: guide
type: tools
legacy: True
child: True
os: windows
weight: 1
depth: 3
title: How to Install and Configure CCleaner

---

បញ្ជីផ្នែកដែលមាននៅក្នុងទំព័រនេះ៖  

- [**២.០ របៀបបញ្ចូលកម្មវិធី CCleaner**](#2.0)
- [**២.១ មុនពេលលោកអ្នកចាប់ផ្តើមកំណត់មុខងារកម្មវិធី CCleaner**](#2.1)
- [**២.២ របៀបកំណត់មុខងារកម្មវិធី**](#2.3)


<a name="2.0"></a>
## ២.០ របៀបបញ្ចូលកម្មវិធី CCleaner ##

របៀបបញ្ចូលកម្មវិធី **CCleaner** គឺជានីតិវិធីមួយដែលងាយស្រួលនិងរហ័ស។ ដើម្បីចាប់ផ្តើមបញ្ចូលកម្មវិធី **CCleaner** ត្រូវអនុវត្តជំហានខាងក្រោមនេះ៖

**ជំហានទី ១**. **ចុចរហ័សពីរដង**លើ ![](/sbox/screen/ccleaner-en-1/01.png) ដើម្បីចាប់ផ្តើមដំណើការបញ្ចូលកម្មវិធី។ ផ្ទាំង *Warning*  (*ព្រមាន*) អាចនឹងលេចចេញមក។ ប្រសិនបើវាលេចចេញមក ត្រូវ**ចុច**លើ ![](/sbox/screen/ccleaner-en-1/25.png) ដើម្បីបើកផ្ទាំងខាងក្រោមនេះ៖

![](/sbox/screen/ccleaner-en-1/03.png)

*រូបភាព ១ ៖ ផ្ទាំង Welcome to the CCleaner v4.03 Setup (សូមស្វាគមន៍ចំពោះការបញ្ចូលកម្មវិធី CCleaner v4.03)*

**ជំហានទី ២**. **ចុច**លើ ![](/sbox/screen/ccleaner-en-1/05.png) ដើម្បីបើកផ្ទាំង *Install Options - Select any additional options* (*ជម្រើសបញ្ចូលកម្មវិធី - ជ្រើសយកជម្រើសបន្ថែម*) បន្ទាប់មក **ចុច**លើ ![](/sbox/screen/ccleaner-en-1/05.png) ម្តងទៀត ដើម្បីបើកផ្ទាំងខាងក្រោមនេះ៖

![](/sbox/screen/ccleaner-en-1/07.png)

*រូបភាព ២ ៖ ផ្ទាំង The untitled Install Google Chrome as my default browser (បញ្ចូលកម្មវិធី Google Chrome ជាជម្រើសកម្មវិធីបើកអ៊ីនធើរណែតស្វ័យប្រវត្ត)*

**ជំហានទី ៣**. **ចុច** ដើម្បីបិទជម្រើស *Install Google Chrome as my default browser* (បញ្ចូលកម្មវិធី Google Chrome ជាជម្រើសកម្មវិធីបើកអ៊ីនធើរណែតស្វ័យប្រវត្ត) ដូចបង្ហាញនៅក្នុង *រូបភាព ២* ខាងលើ ដើម្បីបង្ការកុំឱ្យវាបញ្ចូលខ្លួនឯងដោយស្វ័យប្រវត្តទៅក្នុងកុំព្យូទ័ររបស់លោកអ្នក។ សូមកត់សម្គាល់ថា ផ្ទាំងនេះអាចនឹងមិនលេចមកនៅក្នុងអំឡុងពេលបញ្ចូលកម្មវិធីរបស់លោកអ្នក។

**ជំហានទី ៤**. **ចុច**លើ ![](/sbox/screen/ccleaner-en-1/08.png) ដើម្បីបើកផ្ទាំង *Installing* (*កំពុងបញ្ចូលកម្មវិធី*) ដែលកំពុងបង្ហាញរបាស្ថានភាពកំពុងដំណើរការ។

**ជំហានទី ៥**. **ចុច**លើ ![](/sbox/screen/ccleaner-en-1/09.png) ដើម្បីបញ្ចប់ការបញ្ចូលកម្មវិធី **CCleaner** និងបើកផ្ទាំងសារខាងក្រោមនេះ៖

![](/sbox/screen/ccleaner-en-1/10.png)

*រូបភាព ៣ ៖ ផ្ទាំងសារ CCleaner Intelligent Cookie Scan*

**ជំហានទី ៦**. **ចុច**លើ ![](/sbox/screen/ccleaner-en-1/11.png) ដើម្បីជៀសវាងការរក្សាទុកឃុកឃី(Cookies)ជាអចិន្ត្រៃយ៍នៅក្នុងកុំព្យូទ័ររបស់លោកអ្នក និងដើម្បីបើកផ្ទាំងមេរបស់កម្មវិធី **CCleaner**។

![](/sbox/screen/ccleaner-en-1/12.png)

*រូបភាព ៤ ៖ ផ្ទាំងមេរបស់កម្មវិធី Piriform CCleaner*

<a name="2.1"></a>
## ២.១ មុនពេលលោកអ្នកចាប់ផ្តើមកំណត់មុខងារកម្មវិធី CCleaner ##

ដូចដែលមានបរិយាយលម្អិតនៅក្នុង **កូនសៀវភៅណែនាំ** ជំពូក [**៦. របៀបបំផ្លាញព័ត៌មានរសើប**](/km/chapter-6) វិធីសាស្ត្រ លុបចោលឯកសារស្តង់ដាររបស់ **Microsoft Windows** មិនលុបចោលទិន្នន័យពិតប្រាកដពីថាសទិន្នន័យទេ (សូម្បីនៅពេលលោកអ្នកបានសម្អាត*ធុងសម្រាម* (*Recycle Bin*)ហើយក៏ដោយ)។ ការនេះកើតមានផងដែរចំពោះឯកសារបណ្តោះអាសន្ន។ ដើម្បីលុបចោលពួកវាជាអចិន្ត្រៃយ៍(ពោលគឺ ដើម្បី*ជូតលុប*ពួកវា)ពីថាសរឹងបាន  លោកអ្នកត្រូវសរសេរទិន្នន័យចៃដន្យជាន់ពីលើឯកសារទាំងនោះ។ កម្មវិធី **CCleaner** ត្រូវតែកំណត់ឱ្យសរសេរជាន់ពីលើគ្រប់ឯកសារលុបចោលទាំងអស់ ដើម្បីលុបចោលពួកវាបានដោយសុវត្ថិភាព ព្រោះវានឹងមិនធ្វើកិច្ចការនេះឡើយនៅក្នុងទម្រង់កំណត់មុខងារដែលផ្តល់ជាស្វ័យប្រវត្តដោយកម្មវិធី។ កម្មវិធី **CCleaner** អាចលុបចោលព័ត៌មានចាស់ៗបានដោយសុវត្ថិភាពផងដែរ ដោយធ្វើការជូតលុបលំហថាសទិន្នន័យដែលទំនេរ  (សូមមើលផ្នែក **៥.៣ របៀបជូតលុបលំហថាសទិន្នន័យដែលទំនេរ ដោយប្រើកម្មវិធី CCleaner**)។

<a name="2.2"></a>
## ២.២ របៀបកំណត់មុខងារកម្មវិធី CCleaner ##

មុនពេលលោកអ្នកចាប់ផ្តើមប្រើកម្មវិធី **CCleaner**  វាគួរតែត្រូវបានកំណត់មុខងារឱ្យលុបចោលគ្រប់ឯកសារបណ្តោះអាសន្នទាំងអស់ដោយសុវត្ថិភាព។

 ដើម្បីកំណត់មុខងារកម្មវិធី **CCleaner** ត្រូវអនុវត្តជំហានខាងក្រោមនេះ៖

**ជំហានទី ១**. **ចុច**លើ ![](/sbox/screen/ccleaner-en-1/13.png) ឬ **ជ្រើសយក Start > Programs > CCleaner** ដើម្បីបើកផ្ទាំងមេ *Piriform CCleaner*។

**ជំហានទី ២**. **ចុច**លើ ![](/sbox/screen/ccleaner-en-1/14.png) ដើម្បីបើកផ្ទាំងខាងក្រោមនេះ៖

![](/sbox/screen/ccleaner-en-1/15.png)

*រូបភាព ៦ ៖ ស្លាកផ្ទាំង Options (ជម្រើស) ដែលបង្ហាញផ្ទាំងរង About (អំពី)ដែលកំណត់ជាស្វ័យប្រវត្ត*

**ជំហានទី ៣**. **ចុច**លើ ![](/sbox/screen/ccleaner-en-1/16.png) ដើម្បីបើកផ្ទាំងរង *Settings*។ ផ្ទាំងរង *Settings* អាចឱ្យលោកអ្នកជ្រើសយកភាសាដែលងាយស្រួលបំផុតសម្រាប់ឱ្យលោកអ្នកធ្វើការ និងកំណត់អំពីរបៀបដែលកម្មវិធី **CCleaner** ត្រូវលុបចោលឯកសារបណ្តោះអាសន្ននិងជូតលុបថាសទិន្នន័យ។ 

**កំណត់សម្គាល់** ៖ ផ្នែក *Secure Deletion* (*លុបចោលដោយសុវត្ថិភាព*) លេចមកដោយមានជម្រើស *Normal file deletion* (*លុបចោលឯកសារជាធម្មតា*) ត្រូវបានជ្រើសយក។

**ជំហានទី ៤**. **ចុច**លើជម្រើស *Secure file deletion (Slower)* (*លុបចោលឯកសារដោយសុវត្ថិភាព (យឺតជាងមុន)*) ដើម្បីបើកដំណើរការបញ្ជីទម្លាក់។ 

**ជំហានទី ៥**. **លាត**បញ្ជីទម្លាក់ *Secure file deletion (Slower)* (*លុបចោលឯកសារដោយសុវត្ថិភាព (យឺតជាងមុន)*)  ហើយ **ជ្រើសយក** ជម្រើស *Advanced Overwrite (3 passes)* (*សរសេរជាន់ពីលើកម្រិតខ្ពស់ (៣ ដង)*) ដូចផ្ទាំងខាងក្រោមនេះ៖

![](/sbox/screen/ccleaner-en-1/17.png)

*រូបភាព ៥ ៖ ផ្ទាំងរង Settings ដែលបង្ហាញជម្រើស Secure Deletion (លុបចោលដោយសុវត្ថិភាព)*

បន្ទាប់ពីលោកអ្នកបានកំណត់ជម្រើសនេះរួចហើយ   កម្មវិធី **CCleaner** នឹងសរសេរទិន្នន័យចៃដន្យជាន់ពីលើឯកសារនិងថតឯកសារដែលលោកអ្នកបានជ្រើសយកដើម្បីលុបចោល និងជូតលុបពួកវាពីថាសរឹងរបស់លោកអ្នកបានដោយប្រសិទ្ធភាព។  *Passes* (*ចំនួនដងនៃការសរសេរជាន់ពីលើ*) នៅក្នុងបញ្ជីទម្លាក់ *Secure deletion* (លុបចោលដោយសុវត្ថិភាព)  គឺសំដៅទៅចំនួនដងដែលទិន្នន័យរបស់លោកអ្នកនឹងត្រូវបានសរសេរជាន់ពីលើដោយទិន្នន័យចៃដន្យ។ ចំនួន Passes ជ្រើសយកកាន់តែធំ  ចំនួនដងនៃការសរសេរជាន់ពីលើឯកសារ ឬថតឯកសាររបស់លោកអ្នកដោយទិន្នន័យចៃដន្យនឹងកាន់តែច្រើន។ ចំណុចនេះ កាត់បន្ថយកម្រិតនៃភាពអាចស្តារយកមកវិញបានរបស់ឯកសារឬថតឯកសារនោះ  ប៉ុន្តែបង្កើនរយៈពេលដែលត្រូវការសម្រាប់ដំណើរការជូតលុប។




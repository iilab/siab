

---

lang: km
community: guide
type: tools
legacy: True
child: True
os: internet
weight: 3
depth: 3
title: How to Change Your Account Settings

---

បញ្ជីនៃផ្នែកដែលមាននៅក្នុងទំព័រនេះ៖

- [**៤.០ របៀបផ្លាស់ប្តូរការកំណត់នៃគណនីរបស់លោកអ្នក**](#4.0)
- [**៤.១ ទំព័រ My Settings (ការកំណត់របស់ខ្ញុំ)**](#4.1)
- [**៤.២ ទំព័រ Email Settings (ការកំណត់អ៊ីមែល)**](#4.2)
- [**៤.៣ ទំព័រ Invites (អញ្ជើញ)**](#4.3)


<a name="4.0"></a>
## ៤.០ របៀបផ្លាស់ប្តូរការកំណត់នៃគណនីរបស់លោកអ្នក ##

**RiseUp** អាចឱ្យលោកអ្នកផ្លាស់ប្តូរការកំណត់ផ្សេងៗសម្រាប់គណនីរបស់លោកអ្នក។ លោកអ្នកអាចកំណត់ទំហំប្រអប់អ៊ីមែលរបស់លោកអ្នក ផ្លាស់ប្តូរឈ្មោះ និងអាសយដ្ឋានគណនីរបស់លោកអ្នក បន្ថែមឈ្មោះហៅក្រៅ និងកំណត់មុខងារជាច្រើនផ្សេងទៀត។ លោកអ្នកអាចបង្កើតលេខកូដអញ្ជើញ (invite codes) បានផងដែរ ដើម្បីជួយមិត្តភក្តិនិងសហសេវិករបស់លោកអ្នកធ្វើការចុះឈ្មោះគណនី **RiseUp** ផ្ទាល់ខ្លួនរបស់ពួកគេ។

**ជំហានទី ១**. **បើក** ទំព័រ *Account Settings* (*ការកំណត់គណនី*) របស់ **RiseUp** ដូចខាងក្រោមនេះ៖ [**https://user.riseup.net/**](https://user.riseup.net/)

![](/sbox/screen/riseup-en-1/21.png)

*រូបភាព ១ ៖ ទំព័រ user.riseup.net*

**ជំហានទី ២**. **វាយបញ្ចូល** ឈ្មោះអ្នកប្រើប្រាស់និងពាក្យសម្ងាត់របស់លោកអ្នក ទៅក្នុងប្រអប់វាយអក្សរដែលពាក់ព័ន្ធ។ **ជំហានទី ៣**. **ចុច**លើ ![](/sbox/screen/riseup-en-1/22.png) ដើម្បីបើកផ្ទាំងខាងក្រោមនេះ៖

![](/sbox/screen/riseup-en-1/23.png)

*រូបភាព ២ ៖ ទំព័រគ្រប់គ្រងអ្នកប្រើប្រាស់ riseup.net*


<a name="4.1"></a>
### ៤.១ ទំព័រ My Settings (ការកំណត់របស់ខ្ញុំ)###

ទំព័រ *My Settings* (*ការកំណត់របស់ខ្ញុំ*) បង្ហាញគ្រប់ព័ត៌មានទាំងអស់ ដែលលោកអ្នកបានបញ្ចូលពីដំបូងនៅក្នុងទំព័រ [**Create a RiseUp Account (បង្កើតគណនី RiseUp)**](/riseup_createaccount)។

 **ជំហានទី ១**. **ចុច**លើ ![](/sbox/screen/riseup-en-1/24.png) ដើម្បីបើកផ្ទាំងខាងក្រោមនេះ៖

![](/sbox/screen/riseup-en-1/25.png)

*រូបភាព ៣ ៖ ទំព័រ Settings (កំណត់មុខងារ)*

លោកអ្នកអាចផ្លាស់ប្តូរឈ្មោះអ្នកប្រើប្រាស់របស់លោកអ្នកនៅក្នុងផ្ទាំងនេះ ដែលនឹងនាំឱ្យអាសយដ្ឋានអ៊ីមែលរបស់លោកអ្នកផ្លាស់ប្តូរទៅតាមនោះផងដែរ។ ឈ្មោះអ្នកប្រើប្រាស់ គួរតែមានតែមួយផងដែរ។ ត្រង់កន្លែងនេះ លោកអ្នកអាចនឹងផ្លាស់ប្តូរបានផងដែរ នូវព័ត៌មានលម្អិតណាមួយផ្សេងទៀតរបស់គណនី ដែលមានដូចជាអ៊ីមែលសម្រាប់ជំនួស ពាក្យសម្ងាត់ ជាដើម។

**សូមកត់សម្គាល់**ថា ប្រអប់វាយអក្សរ *Language* (*ភាសា*), *Country* (*ប្រទេស*) និង *Time Zone* (*តំបន់ពេលវេលា*) មិនគួរផ្លាស់ប្តូរឡើយ ដើម្បីកាត់បន្ថយជាអតិបរមានូវចំនួនព័ត៌មានផ្ទាល់ខ្លួនដែលលោកអ្នករក្សាទុកនៅក្នុងកុំព្យូទ័របម្រើ។

**ជំហានទី ២**. **វាយបញ្ចូល**ព័ត៌មានថ្មីរបស់លោកអ្នក បន្ទាប់មក **ចុច**លើ ![](/sbox/screen/riseup-en-1/26.png) ដើម្បីបង្ហាញសារនេះ៖

![](/sbox/screen/riseup-en-1/27.png)

*រូបភាព ៤ ៖ ធ្វើបច្ចុប្បន្នភាពការផ្លាស់ប្តូររបស់លោកអ្នកបានដោយជោគជ័យ*

<a name="4.2"></a>
## ៤.២ ទំព័រ Email settings (ការកំណត់អ៊ីមែល) ##

ទំព័រ *Email settings* (ការកំណត់អ៊ីមែល) អាចឱ្យលោកអ្នកផ្លាស់ប្តូរឬមើលព័ត៌មានដែលទាក់ទងទៅនឹងការរក្សាទុកអ៊ីមែល។ លោកអ្នកអាចកំណត់ទាំង'កូតា' ឬចំនួនលំហដែលបម្រុងទុកសម្រាប់គណនីអ៊ីមែលរបស់លោកអ្នក នៅក្នុងកុំព្យូទ័របម្រើ **RiseUp** បានផងដែរ។

**ជំហានទី ១**. **ចុច**លើ ![](/sbox/screen/riseup-en-1/28.png) ដើម្បីបើកផ្ទាំងខាងក្រោមនេះ៖

![](/sbox/screen/riseup-en-1/29.png)

*រូបភាព ៥ ៖ ទំព័រ Email settings (ការកំណត់អ៊ីមែល)*

**ជំហានទី ២**. **វាយបញ្ចូល** ចំនួនសមស្របមួយទៅក្នុងប្រអប់វាយអក្សរ *Quota* (*កូតា*) ។ 

**កំណត់សម្គាល់** ៖ គណនីរបស់លោកអ្នកត្រូវបានកំណត់ទំហំធំបំផុត ត្រឹមកូតាថាសទិន្នន័យរបស់លោកអ្នក (នៅពេលនេះ    ទំហំដែលផ្តល់ឱ្យជាស្វ័យប្រវត្តដោយកម្មវិធីគឺ ៩២ មេហ្គាបៃ)។ បើលោកអ្នកត្រូវការលំហបន្ថែម សូមពិចារណាធ្វើការដោនឡូតអ៊ីមែលរបស់លោកអ្នកដោយប្រើកម្មវិធីអ៊ីមែលមួយ ដូចជាកម្មវិធី Thunderbird ជាដើម ហើយមិនត្រូវរក្សាទុកអ៊ីមែលទាំងនោះនៅក្នុងកុំព្យូទ័របម្រើឡើយ។

លោកអ្នកអាចនឹងបង្កើតបានផងដែរ នូវឈ្មោះហៅក្រៅសម្រាប់គណនីរបស់លោកអ្នក នៅក្នុងទំព័រនេះ។ ឈ្មោះហៅក្រៅ (Alias) គឺជាឈ្មោះក្រៅមួយសម្រាប់គណនីរបស់លោកអ្នក។ ខណៈដែលគណនីមេនឹងនៅតែដូចមុនដដែលនោះ គេក៏នឹងអាចផ្ញើអ៊ីមែលទៅអាសយដ្ឋានហៅក្រៅរបស់លោកអ្នកបានផងដែរ។

![](/sbox/screen/riseup-en-1/30.png)

*រូបភាព ៦ ៖ ផ្នែក Aliases (ឈ្មោះហៅក្រៅ) របស់ទំព័រ Email settings (ការកំណត់អ៊ីមែល)*

*ឧទា.* គណនី **ssayyedd@riseup.net** មានឈ្មោះហៅក្រៅចំនួនពីរ។ អ៊ីមែលដែលផ្ញើទៅ **safeandsecure@riseup.net** និង **salsaytest@riseup.net** នឹងត្រូវបានបញ្ជូនបន្តទៅឱ្យគណនីមេ។ នេះប្រហែលជាទម្លាប់អនុវត្តន៍មួយដែលមានប្រយោជន៍ ដើម្បីរក្សាភាពឯកជននៃអាសយដ្ឋានគណនីពិតប្រាកដ។

**កំណត់សម្គាល់** ៖ មានការកំណត់ផ្សេងទៀតដែលមាននៅក្នុងទំព័រនេះ ដែលលោកអ្នកអាចចូលអនុវត្តបានពីស្លាកផ្ទាំងនិងតំណភ្ជាប់ដែលបង្ហាញនៅក្នុង រូបភាព ៥។ ការកំណត់មួយចំនួនមានដូចជា៖ 

* *Spam settings* (*ការកំណត់ស្ពែម*) ៖ អនុញ្ញាតឱ្យលោកអ្នកអាចកំណត់អំពី របៀបដែលកុំព្យូទ័របម្រើ RiseUp នឹងគ្រប់គ្រងលើស្ពែមដែលគួរឱ្យសង្ស័យ(អ៊ីមែលដែលពុំត្រូវការ);
* *Mail filters* (*តម្រងអ៊ីមែល*) ៖ អនុញ្ញាតឱ្យលោកអ្នកកំណត់កុំព្យូទ័របម្រើ RiseUp ឱ្យរៀបអ៊ីមែលចូលមករបស់លោកអ្នកជាថតឯកសារផ្សេងៗ ឬលុបចោលអ៊ីមែលជាក់លាក់មួយចំនួន;
* *Fix mailbox* (*ជួសជុលប្រអប់អ៊ីមែល*) ៖ អាចជួយក្នុងស្ថានភាពដែលប្រអប់អ៊ីមែលរបស់លោកអ្នកឈប់ដំណើរការ; 
* *Restore mail from backups* (*ស្តារយកអ៊ីមែលពីឯកសារថតចម្លង*) ៖ អាចស្តារយកអ៊ីមែលរបស់លោកអ្នកពីសំណៅថតចម្លងដែលរក្សាទុកនៅក្នុងកុំព្យូទ័របម្រើ RiseUp;
* *Destroy mailbox* (*បំផ្លាញប្រអប់អ៊ីមែល*) ៖ នឹងលុបចោលប្រអប់អ៊ីមែលរបស់លោកអ្នកទាំងស្រុង អមជាមួយគ្រប់អ៊ីមែលនៅក្នុងគ្រប់ថតឯកសារទាំងអស់។ លោកអ្នកនឹងអាចបើកចូលគណនីនេះម្តងទៀត និងបង្កើតប្រអប់អ៊ីមែល(ទទេ)ថ្មីមួយ។

**ជំហានទី ៣**. **ចុច**លើ ![](/sbox/screen/riseup-en-1/26.png) ដើម្បីថតទុកការកំណត់ថ្មីៗរបស់លោកអ្នក។ 

<a name="4.3"></a>
## ៤.៣ ទំព័រ Invites (អញ្ជើញ) ##

ទំព័រ *Invites* អាចឱ្យលោកអ្នកបង្កើត *លេខកូដអញ្ជើញ* (*invite codes*) ដែលប្រើដើម្បីអញ្ជើញមិត្តភក្តិនិងសហសេវិករបស់លោកអ្នកចូលរួមប្រើ **RiseUp**។ 

**ចំណុចសំខាន់** ៖ គណនីថ្មីនីមួយៗ ត្រូវការលេខកូដអញ្ជើញ(invite code)មួយពីអ្នកប្រើប្រាស់ពីរនាក់ផ្សេងគ្នា។ លោកអ្នកអាចនឹងបង្កើតលេខកូដអញ្ជើញ(invite code)បានច្រើនតាមតែលោកអ្នកចង់បាន។

**ជំហានទី ១**. **ចុច**លើ ![](/sbox/screen/riseup-en-1/31.png) ដើម្បីបើកផ្ទាំងខាងក្រោមនេះ៖

![](/sbox/screen/riseup-en-1/32.png)

*រូបភាព ៧ ៖ ទំព័រ Invites (អញ្ជើញ)*

**ជំហានទី ២**. **ចុច**លើ ![](/sbox/screen/riseup-en-1/33.png) ដើម្បីបង្កើតលេខកូដអញ្ជើញ(invite code) ដូចខាងក្រោមនេះ៖

![](/sbox/screen/riseup-en-1/34.png)

*រូបភាព ៨ ៖ ឧទាហរណ៍អំពីលេខកូដអញ្ជើញ(invite code)ដែលបង្កើតបាន*

**កំណត់សម្គាល់** ៖ លេខកូដអញ្ជើញ(invite code)នីមួយៗ មានសុពលភាពសម្រាប់រយៈពេលមួយខែ។

**ជំហានទី ៣**. **ចុច**លើ ![Print invites](/sbox/screen/riseup-en-1/35.png) ដើម្បីបោះពុម្ពសំណៅចម្លងនៃលេខកូដអញ្ជើញ(invite code)  និងផ្តល់ទៅឱ្យអ្នកដែលចង់បង្កើតគណនីអ៊ីមែល **RiseUp**។

**ជំហានទី ៤**. **ចុច**លើ ![](/sbox/screen/riseup-en-1/36.png) ដើម្បីចាកចេញពីផ្ទាំងអ្នកប្រើប្រាស់។



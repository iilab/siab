

---

lang: km
community: guide
type: tools
legacy: True
child: False
os: internet
weight: 010
title: RiseUp - Secure Email Service

---

**គេហទំព័រដើម**

[**https://riseup.net/**](https://riseup.net/)

**សេចក្តីតម្រូវសម្រាប់កុំព្យូទ័រ**

- មានភ្ជាប់សេវាអ៊ីនធើរណែត 
- **RiseUp** ធ្វើការបានល្អបំផុតជាមួយកម្មវិធីបើកអ៊ីនធើរណែត **Firefox** 

**កាលបរិច្ឆេទកែសម្រួលចុងក្រោយបំផុតរបស់ជំពូកនេះ**

- សីហា ២០១៤

**អាជ្ញាប័ណ្ណ**

- សេវាឥតគិតថ្លៃ

**ឯកសារតម្រូវឱ្យអាន**

- កូនសៀវភៅណែនាំ ជំពូក [**៧ ៖ របៀបរក្សាភាពឯកជននៃទំនាក់ទំនងតាមអ៊ីនធើរណែតរបស់លោកអ្នក**](/km/chapter-7)

**អត្ថប្រយោជន៍ដែលលោកអ្នកនឹងទទួលបាន** ៖

- គណនីអ៊ីមែលមួយដែលមានលក្ខណៈផ្តោតលើសហគមន៍ និងគ្មានការផ្សាយពាណិជ្ជកម្ម 
- សមត្ថភាព ដើម្បីចូលប្រើអ៊ីមែលរបស់លោកអ្នកនៅលើអ៊ីនធើរណែត ឬដោយប្រើកម្មវិធីអ៊ីមែលមួយ និង សមត្ថភាពដើម្បីធ្វើការប្រាស្រ័យទាក់ទងគ្នាតាមអ៊ីមែលជាលក្ខណៈឯកជននៅលើការភ្ជាប់សេវាដែលមានទម្រង់សម្ងាត់
- សមត្ថភាព ដើម្បីផ្លាស់ប្តូរអាសយដ្ឋានអ៊ីមែលរបស់លោកអ្នក កំណត់ទំហំប្រអប់អ៊ីមែលរបស់លោកអ្នក និងអញ្ជើញអ្នកដទៃទៀតឱ្យចូលរួមប្រើ **RiseUp** 


<a name="alternatives"></a>
**ជម្រើសសេវាអ៊ីមែលផ្សេងៗ៖**

សេវាអ៊ីមែលមិនធម្មតាមួយអាចនឹងទាក់ទាញចំណាប់អារម្មណ៍ដែលមិនសមស្រប ទោះបី **RiseUp** គឺជាសេវាអ៊ីមែលមានសុវត្ថិភាពមួយដែលគ្រប់គ្រងដោយអ្នកតស៊ូមតិខាងភាពឯកជន និងសុវត្ថិភាពអ៊ីនធើរណែតដែលគួរទុកចិត្តបានក៏ដោយ។ នៅក្នុងស្ថានភាពមួយចំនួន វាអាចនឹងមានន័យសមហេតុផលជាងនេះ ក្នុងការបញ្ចូលគ្នាដោយការប្រើសេវាអ៊ីមែលពេញនិយមមួយនៅក្នុងប្រទេសរបស់លោកអ្នក។ គោលបំណង គឺដើម្បីធ្វើការសម្រេចចិត្តនេះ ដោយមិនធ្វើឱ្យចុះខ្សោយដល់តម្រូវការសុវត្ថិភាព        អប្បបរមារបស់លោកអ្នក។ យើងខ្ញុំសូមផ្តល់ចំណុចខាងក្រោមនេះសម្រាប់ធ្វើការពិចារណា នៅពេលធ្វើការជ្រើសរើសសេវាអ៊ីមែលមួយ៖ 

១. តើវាអនុញ្ញាតឱ្យ**ប្រើបណ្តាញដែលមានទម្រង់សម្ងាត់** (ដូចជា *https* និងពិធីការមានទម្រង់សម្ងាត់ SSL (SSL encrypted versions of protocols) ផ្សេងទៀត ដូចជាIMAPs, POP3s, SMTPs) សម្រាប់ផ្ទេរគ្រប់ព័ត៌មានទាំងអស់ (រាប់បញ្ចូលទាំងព័ត៌មានសម្រាប់បើកចូលគណនី និងអ៊ីមែលរបស់លោកអ្នក) ដែរឬទេ? ហើយ តើមានបញ្ហាទាក់ទងទៅនឹងការបម្លែងជាទម្រង់សម្ងាត់ (ឧទា. បញ្ហាទាក់ទងទៅនឹងវិញ្ញាបនបត្រនៃការបម្លែងទម្រង់សម្ងាត់) ដែរឬទេ?

២. តើ **ប្រព័ន្ធកុំព្យូទ័របម្រើអ៊ីមែល ត្រូវបានគ្រប់គ្រងក្នុងរបៀបមួយដែលធានាសុវត្ថិភាពដែរឬទេ?** តើកុំព្យូទ័របម្រើទាំងនោះត្រូវបានដំណើរការដោយអ្នកមានវិជ្ជាជីវៈ ដែលប្តេជ្ញាចិត្តប្រើទម្លាប់អនុវត្តន៍ល្អបំផុត ដើម្បីការពារព័ត៌មានរបស់លោកអ្នក ដែរឬទេ? តើលោកអ្នកទុកចិត្តថា ពួកគេនឹង*មិន*ផ្តល់សិទ្ធិចូលប្រើព័ត៌មានរបស់លោកអ្នក (សម្រាប់ហេតុផល*ណាមួយ* ដូចជា ពាណិជ្ជកម្ម នយោបាយ សាសនា ជាដើម) ទៅឱ្យភាគីទីបីដែរឬទេ?

៣. តើលោកអ្នកស្គាល់ទីតាំងភូមិសាស្ត្ររបស់កុំព្យូទ័របម្រើទាំងនោះ  **យុត្តាធិការដែនដីដែលកុំព្យូទ័របម្រើទាំងនោះស្ថិតនៅក្រោម** ឬទីកន្លែងដែលក្រុមហ៊ុនកុំព្យូទ័របម្រើទាំងនោះត្រូវបានចុះបញ្ជី ដែរឬទេ? តើលោកអ្នកដឹងអំពី របៀបដែលព័ត៌មានទាំងនេះទាក់ទងទៅនឹងភាពឯកជន និងសុវត្ថិភាពនៃសកម្មភាពនិងព័ត៌មានអ៊ីមែលរបស់លោកអ្នក ដែរឬទេ?

នៅកន្លែងខ្លះក្នុងពិភពលោក  **Google Mail** អាចនឹងជាជម្រើសផ្សេងមួយដ៏ល្អសម្រាប់ជំនួសឱ្យ **RiseUp** និងផ្តល់នូវ"ការបញ្ចូលគ្នា"មួយដែលប្រសើរជាងមុន ដោយមិនធ្វើឱ្យចុះខ្សោយច្រើនដល់សុវត្ថិភាព(ដែលជាលក្ខណៈពាណិជ្ជកម្មរបស់វា)។


### ១.១ ការដែលលោកអ្នកគួរដឹងអំពីកម្មវិធីនេះ មុនពេលលោកអ្នកចាប់ផ្តើមប្រើវា ###

**RiseUp** គឺជាសហករណ៍មួយ ផ្តោតទៅលើការផ្តល់សេវារក្សាទុកព័ត៌មាន សេវារៀបចំតារាងព័ត៌មាន និងសេវាអ៊ីមែល ដែលមានលក្ខណៈឯកជននិងមានសុវត្ថិភាព សម្រាប់បុគ្គល និងអង្គភាពដែលតស៊ូក្នុងបុព្វហេតុយុត្តិធម៌នយោបាយនិងសង្គម។ ដោយ សេវារបស់ពួកគេ គឺជាសេវាឥតគិតថ្លៃ ហើយសេវា Riseup មិនធ្វើការពិនិត្យតាមដានសកម្មភាពរបស់លោកអ្នក នោះគណនី      អ៊ីមែលរបស់លោកអ្នកមានទំហំតូចជាងច្រើន ធៀបទៅនឹងក្រុមហ៊ុនផ្តល់សេវាអ៊ីមែលដែលមានភ្ជាប់ការផ្សាយពាណិជ្ជកម្ មនិងមិនមានសុវត្ថិភាព។ មានតែអ្នកដែលបានទទួលលេខកូដអញ្ជើញ(invite code)មួយពីគណនីសមាជិកដែលមានស្រាប់ចំនួនពីរប៉ុណ្ណោះ ទើបអាចចុះឈ្មោះគណនីថ្មីមួយបាន។ សូមអាន [បន្ថែមអំពី Riseup នៅក្នុងគេហទំព័ររបស់វា](https://help.riseup.net/km/about-us)។

**RiseUp** ប្រតិបត្តិការដោយផ្តាច់មុខនៅលើ **Secure Sockets Layer** (**SSL**) និងផ្តល់ការភ្ជាប់សេវាមានសុវត្ថិភាព រវាង  កុំព្យូទ័ររបស់លោកអ្នក និងកុំព្យូទ័របម្រើរបស់វា។ សុវត្ថិភាពនេះត្រូវបានថែរក្សា នៅពេលអានអ៊ីមែលនៅក្នុងកម្មវិធីមួយដែលមានការភ្ជាប់ពិធីការ **POP**, **IMAP** និង **SMTP** (ពិធីការទាំងនេះ សំដៅពិធីការដែលប្រើដោយកម្មវិធីអ៊ីមែលមួយ ដើម្បី   ដោនឡូត ឬផ្ញើអ៊ីមែលរបស់លោកអ្នក)។ **RiseUp** អាចប្រើបានជាមួយកម្មវិធី **Mozilla Thunderbird**។ ដើម្បីយល់ដឹងអំពី របៀបតម្លើងកម្មវិធី **Mozilla Thunderbird** ឱ្យប្រើគណនីអ៊ីមែល **RiseUp** របស់លោកអ្នក សូមមើលជំពូកកម្មវិធី [**Thunderbird**](http://security.ngoinabox.org/km/thunderbird_main)។

បន្ថែមពីលើគណនីអ៊ីមែល **RiseUp**ផ្តល់ផងដែរនូវ៖ 

- [**Mailing Lists (បញ្ជីអ៊ីមែល)**](https://lists.riseup.net/) សម្រាប់ការប្រាស្រ័យទាក់ទងជាមួយក្រុមអ៊ីមែល។
- [**CrabGrass**](https://we.riseup.net/) គឺជាកម្មវិធីបណ្តាញទំនាក់ទំនងសង្គមមានលក្ខណៈសេរីនិងបើកចំហរបស់វា ដែល   រចនាឡើងសម្រាប់ក្រុម និងបណ្តាញដែលរៀបចំ និងតម្រូវទៅតាមតម្រូវការរបស់ ចលនាយុត្តិធម៌ពិភពលោក។
- [**EtherPad**](https://pad.riseup.net/) គឺជាវេទិកាកែសម្រួលឯកសាររួម (collaborative document editing platform) ដែលអ្នកប្រើប្រាស់ច្រើនអាចកែសម្រួលឯកសារតែមួយនៅពេលតែមួយបាន។
- [**OpenVPN**](https://help.riseup.net/km/vpn) គឺជាProxyអ៊ីនធើរណែតមានទម្រង់សម្ងាត់មួយ ដែលអនុញ្ញាតឱ្យបើកមើលទំព័រអ៊ីនធើរណែតតាមរយៈកុំព្យូទ័របម្រើ **RiseUp** ។ សម្រាប់ព័ត៌មានបន្ថែមអំពី Proxies សូមមើលជំពូក [៨ ៖ របៀបរក្សាអនាមិកភាព និងគេចវាងពីការត្រួតពិនិត្យអ៊ីនធើរណែត](/km/chapter-8);
- [**Jabber/XMPP**](https://help.riseup.net/km/chat) គឺជាកុំព្យូទ័របម្រើសម្រាប់ការផ្ញើសាររហ័សភ្លាមៗ ការសន្ទនាជាអក្សរ សម្លេង និងវីដេអូ។ លោកអ្នកអាចប្រើប្រាស់កុំព្យូទ័របម្រើនេះជាមួយកម្មវិធីមួយចំនួន ដូចជា [Jitsi](/km/jitsi), [Pidgin](/km/pidgin_main), Adium, និង ChatSecure ជាដើម។ 

សូមមើលផ្នែក [ធានាសុវត្ថិភាពឧបករណ៍ទំនាក់ទំនងអ៊ីនធើរណែតផ្សេងទៀត](/km/chapter_7_3) ឬ ជំពូក [៧ ៖ របៀបរក្សាភាពឯកជននៃទំនាក់ទំនងតាមអ៊ីនធើរណែតរបស់លោកអ្នក](/km/chapter-7) ផងដែរ។



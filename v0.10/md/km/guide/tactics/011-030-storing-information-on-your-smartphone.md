

---

lang: km
community: guide
type: tactics
legacy: True
child: True
weight: 3
depth: 3
title: Storing Information on your Smartphone

---

ស្មាតហ្វូនមានចំណុះធំសម្រាប់ផ្ទុកទិន្នន័យ។ ប៉ុន្តែ ទិន្នន័យដែលត្រូវបានរក្សាទុកនៅក្នុងវា អាចងាយនឹងចូលប្រើបានពីចម្ងាយ ឬជារូបវន្តដោយភាគីទីបី ។ ការប្រុងប្រយ័ត្នជាមូលដ្ឋានមួយចំនួន ដើម្បីកាត់បន្ថយការចូលប្រើមិនសមស្របនេះ ត្រូវបានពន្យល់នៅក្នុង [***មគ្គុទ្ទេសក៍ណែនាំមូលដ្ឋាន អំពីការតម្លើងសម្រាប់ទូរស័ព្ទ Android***](/km/android_basic)។ បន្ថែមពីលើនេះ លោកអ្នកអាចចាត់ជំហានអនុវត្តន៍ ដើម្បីបម្លែងព័ត៌មានរសើប ជាទម្រង់សម្ងាត់នៅក្នុងទូរស័ព្ទរបស់លោកអ្នក ដោយប្រើកម្មវិធីជាក់លាក់។

### កម្មវិធីបម្លែងទិន្នន័យជាទម្រង់សម្ងាត់ ###

កម្មវិធី [**Android Privacy Guard (APG)**](/km/APG_main) អនុញ្ញាតឱ្យប្រើ OpenGPG ដើម្បីបម្លែងឯកសារ និងអ៊ីមែលជាទម្រង់សម្ងាត់។ លោកអ្នកអាចប្រើវា ដើម្បីរក្សាសុវត្ថិភាពឯកសារនៅក្នុងទូរស័ព្ទរបស់លោកអ្នក និងនៅពេលផ្ញើអ៊ីមែល។

<div class=getstarted markdown=1>
អនុវត្តន៍៖ ចាប់ផ្តើមជាមួយ [*មគ្គុទ្ទេសក៍ណែនាំអំពី កម្មវិធី APG*](/km/APG_main)
</div>

[**Cryptonite**](https://code.google.com/p/cryptonite/) គឺជាកម្មវិធីបម្លែងឯកសារជាទម្រង់សម្ងាត់ប្រភេទ [*FOSS*](/km/glossary#FOSS) មួយផ្សេងទៀត។ វាមានលក្ខណៈពិសេសទំនើបជាងមុន សម្រាប់ទូរស័ព្ទ Android ដែលត្រូវបានរៀបចំមូលដ្ឋានយ៉ាងពិសេសជាមួយហ្វឺមវែរមួយ។ សូមមើលផ្នែក [***ការប្រើស្មាតហ្វូនទំនើប***](/km/chapter_11_7) សម្រាប់ព័ត៌មានបន្ថែម។

<div class=getstarted markdown=1>
អនុវត្តន៍៖ ចាប់ផ្តើមជាមួយ [*មគ្គុទ្ទេសក៍ណែនាំអំពី កម្មវិធី Cryptonite*](/km/Cryptonite_main)
</div>

### ការរក្សាពាក្យសម្ងាត់ឲ្យមានសុវត្ថិភាព ###

លោកអ្នកអាចរក្សាពាក្យសម្ងាត់ចាំបាច់ទាំងអស់របស់ខ្លួន ទុកនៅក្នុងឯកសារមួយ ដែលមានសុវត្ថិភាព និងមានទម្រង់សម្ងាត់ ដោយប្រើកម្មវិធី **Keepass (ឃីផាស)**។ នៅក្នុងកម្មវិធី Keepass លោកអ្នកចាំបាច់ត្រូវចងចាំតែពាក្យសម្ងាត់មេមួយប៉ុណ្ណោះ  ដើម្បីអាចចូលប្រើគ្រប់ពាក្យសម្ងាត់ផ្សេងទៀត។ លោកអ្នកអាចប្រើពាក្យសម្ងាត់ ដែលរឹងមាំបំផុត សម្រាប់គណនីនីមួយៗដែលលោកអ្នកមាន ព្រោះកម្មវិធីនេះនឹងចងចាំពាក្យសម្ងាត់ទាំងនោះសម្រាប់លោកអ្នក ហើយថែមទាំងមានឧបករណ៍បង្កើតពាក្យសម្ងាត់មួយ ដើម្បីបង្កើតពាក្យសម្ងាត់ថ្មីទៀតផង។ លោកអ្នកអាចធ្វើបច្ចុប្បន្នភាពឃ្លាំងផ្ទុកទិន្នន័យពាក្យសម្ងាត់របស់ Keepass បានស្របពេលគ្នារវាងទូរស័ព្ទ និងកុំព្យូទ័ររបស់លោកអ្នក។ យើងខ្ញុំណែនាំឱ្យលោកអ្នកធ្វើបច្ចុប្បន្នភាពដោយស្របពេលគ្នា ចំពោះតែពាក្យសម្ងាត់ណា ដែលលោកអ្នកនឹងប្រើប្រាស់ដោយពិតប្រាកដ នៅក្នុងទូរស័ព្ទចល័តរបស់លោកអ្នកប៉ុណ្ណោះ។ លោកអ្នកអាចបង្កើតឃ្លាំងផ្ទុកទិន្នន័យពាក្យសម្ងាត់តូចជាងនេះ ដាច់ដោយឡែកមួយនៅក្នុងកុំព្យូទ័រ ហើយធ្វើបច្ចុប្បន្នភាពស្របពេលគ្នាចំពោះឃ្លាំងផ្ទុកទិន្នន័យនេះ ជំនួសឱ្យការថតចម្លងទៅ ស្មាតហ្វូនរបស់លោកអ្នក នូវឃ្លាំងផ្ទុកទិន្នន័យទាំងមូល ដែលមានគ្រប់ពាក្យសម្ងាត់ទាំងអស់ ដែលលោកអ្នកប្រើ។ ជាមួយគ្នានេះដែរ ដោយសារគ្រប់ពាក្យសម្ងាត់ទាំងអស់ ត្រូវបានការពារដោយពាក្យសម្ងាត់មេមួយរបស់លោកអ្នក នោះវាគឺជាការសំខាន់បំផុតដែលលោកអ្នកត្រូវប្រើពាក្យសម្ងាត់រឹងមាំបំផុត សម្រាប់ឃ្លាំងផ្ទុកទិន្នន័យ Keepass របស់លោកអ្នក។ សូមមើល [***ជំពូក ៣ ៖ របៀបបង្កើត និងថែរក្សាពាក្យសម្ងាត់សុវត្ថិភាព***](/km/chapter-3). 

<div class=getstarted markdown=1>
អនុវត្តន៍៖ ចាប់ផ្តើមជាមួយ [*មគ្គុទ្ទេសក៍ណែនាំអំពី KeePassDroid*](/km/KeepassDroid_main)
</div>




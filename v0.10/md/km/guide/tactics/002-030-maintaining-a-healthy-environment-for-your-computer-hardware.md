

---

lang: km
community: guide
type: tactics
legacy: True
child: True
weight: 3
depth: 3
title: Maintaining a healthy environment for your computer hardware

---

កុំព្យូទ័រមានភាពងាយរងផលប៉ះពាល់យ៉ាងខ្លាំង ដូចជាឧបករណ៍អេឡិកត្រូនិកជាច្រើនទៀតដែរ។ ពួកវាមិនអាចសម្របខ្លួនបានល្អទៅនឹងថាមពលអគ្គិសនីដែលមិននឹងនរ សីតុណ្ហភាពអាក្រក់ខ្លាំង ធូលី សំណើមខ្ពស់ ឬសម្ពាធមេកានិកឡើយ។ មានកិច្ចការមួយចំនួនដែលលោកអ្នកអាចធ្វើបាន ដើម្បីការពារកុំព្យូទ័រ និងបរិក្ខារបណ្តាញកុំព្យូទ័ររបស់លោកអ្នកពីការគំរាមកំហែងទាំងនេះ៖

- បញ្ហាអគ្គិសនីដែលមានដូចជាការបុកឡើងនៃចរន្តអគ្គិសនី ការដាច់ចរន្តអគ្គិសនី និងការបន្ថយថាមពល      អគ្គិសនីជាដើម អាចបង្កការខូចខាតផ្នែករូបវន្តរបស់កុំព្យូទ័រ។ ភាពមិនប្រក្រតីដូចនេះ អាច'ធ្វើឲ្យខូច'Hard Drive របស់លោកអ្នក បំផ្លាញព័ត៌មានដែលមាននៅក្នុងHard Driveនោះ ឬធ្វើឲ្យអន្តរាយជារូបវន្តដល់សមាសធាតុ   អេឡិកត្រូនិកដែលមាននៅក្នុងកុំព្យូទ័ររបស់លោកអ្នក។

   - ប្រសិនបើលោកអ្នកមានលទ្ធភាព លោកអ្នកគួរតម្លើង*អាគុយផ្គត់ផ្គង់ថាមពល* ([*UPS'*](/km/glossary#UPS))សម្រាប់កុំព្យូទ័រសំខាន់ៗនៅក្នុងការិយាល័យរបស់លោកអ្នក។ [*UPS*](/km/glossary#UPS) ធ្វើឲ្យការផ្គត់ផ្គង់ចរន្តអគ្គិសនីនឹងនរ និងផ្តល់ថាមពលអគ្គិសនីបណ្តោះអាសន្នក្នុងករណីមានការដាច់ចរន្តអគ្គិសនី។
	
   - ប្រសិនបើ[*UPS'*](/km/glossary#UPS) មិនសមស្របសម្រាប់អ្នក ឬមានតម្លៃថ្លៃពេក លោកអ្នកប្រើឧបករណ៍ទប់ចរន្តអគ្គិសនី ឬឧបករណ៍ការពារការបុកឡើងនៃចរន្តអគ្គិសនី ព្រោះឧបករណ៍នីមួយៗនឹងជួយការពារលោកអ្នកពីការបុកឡើងនៃចរន្តអគ្គិសនីបាន។

   - ត្រូវធ្វើតេស្តបណ្តាញអគ្គិសនីរបស់លោកអ្នក មុនពេលលោកអ្នកភ្ជាប់បរិក្ខារសំខាន់ទៅបណ្តាញអគ្គិសនីនោះ។ ត្រូវព្យាយាមប្រើរន្ធដោតដែលមានរន្ធបី ព្រោះរន្ធមួយក្នុងចំណោមនោះគឺជា'ខ្សែដី' ឬ 'ផែនដី'។  ហើយប្រសិនបើអាច ត្រូវចំណាយពេលមួយថ្ងៃឬពីរថ្ងៃ ដើម្បីមើលពីរបៀបដំណើរការរបស់ប្រព័ន្ធអគ្គិសនីនៅក្នុងការិយាល័យថ្មី នៅពេលផ្តល់ថាមពលដល់ឧបករណ៍ដែលមានតម្លៃថោក ដូចជាអំពូល និងកង្ហារជាដើម មុនពេលដាក់ឲ្យកុំព្យូទ័ររបស់លោកអ្នកប្រើជាមួយវា។

- ដើម្បីការពារហេតុចៃដន្យជាទូទៅ ត្រូវជៀសវាងដាក់ឧបករណ៍សំខាន់នៅក្នុងផ្លូវដើរ កន្លែងទទួលភ្ញៀវ ឬកន្លែងដែលងាយស្រួលចេញចូលផ្សេងទៀត។ ឧបករណ៍ទប់ចរន្តអគ្គិសនីUPS ឧបករណ៍ការពារការបុកឡើងនៃចរន្តអគ្គិសនី ព្រីភ្លើង និង ខ្សែបន្លាយ ជាពិសេសខ្សែដែលភ្ជាប់ទៅServer និងបរិក្ខារបណ្តាញកុំព្យូទ័រ គួរដាក់នៅកន្លែងដែលមានសុវត្ថិភាពជៀសវាងការដើរទាក់ដោយចៃដន្យ។

- ប្រសិនបើលោកអ្នកអាចរកបានខ្សែកុំព្យូទ័រ ព្រីភ្លើង និងខ្សែបន្លាយដែលមានគុណភាពខ្ពស់ លោកអ្នកគួរទិញឲ្យបានគ្រប់គ្រាន់សម្រាប់បម្រើឲ្យការិយាល័យទាំងមូលរបស់លោកអ្នក និងមានទុកសម្រាប់បម្រុងខ្លះផងដែរ។ ព្រីភ្លើងដែលរបូតចេញពីជញ្ជាំង រលុងដោតមិនសូវជាប់ និងមានបែកផ្កាភ្លើងជាប្រចាំនោះតែងមានភាពរំខានយ៉ាងខ្លាំង។ បញ្ហាទាំងនេះ អាចធ្វើឲ្យខូចសុវត្ថិភាពរូបវន្តរបស់កុំព្យូទ័រដែលភ្ជាប់ជាមួយពួកវា។ ពួកវាអាចនាំអ្នកប្រើប្រាស់ដែលមិនសប្បាយចិត្តឲ្យប្រើស្កុតបិទភ្ជាប់ខ្សែកុំព្យូទ័ររលុងរបស់ពួកគេជាមួយព្រីភ្លើងដែលព្រាកផ្កាភ្លើងនោះ ហើយការធ្វើដូចនេះអាចបង្កើតជាគ្រោះអគ្គីភ័យពិតប្រាកដ។

- ប្រសិនបើលោកអ្នករក្សាទុកកុំព្យូទ័ររបស់ខ្លួននៅក្នុងទូរ ត្រូវប្រាកដថា នៅក្នុងទូរនោះមានខ្យល់ចេញចូលគ្រប់គ្រាន់ បើមិនដូច្នោះទេ កុំព្យូទ័រនោះអាចនឹងឡើងកំដៅខ្លាំងហួស។

- បរិក្ខារកុំព្យូទ័រ មិនគួរដាក់នៅជិតវិទ្យុសកម្ម ម៉ាស៊ីនកម្តៅ ម៉ាស៊ីនត្រជាក់ ឬប្រព័ន្ធបំពង់ខ្យល់ឡើយ។





---

lang: km
community: guide
type: tactics
legacy: True
child: False
weight: 010
title: 10. How to use mobile phones as securely as possible

---

ទូរស័ព្ទចល័ត គឺជាផ្នែកពាក់ព័ន្ធដ៏សំខាន់មួយ នៃទំនាក់ទំនងប្រចាំថ្ងៃរបស់យើង។ ទូរស័ព្ទចល័តទាំងអស់ មានមុខងារសម្រាប់សេវាសម្លេង និងសេវាផ្ញើសារជាអក្សរ។  ទំហំតូច ថ្លៃថោកសមរម្យ និងប្រយោជន៍ជាច្រើនទៀតរបស់ពួកវា ធ្វើឱ្យពួកវាមានតម្លៃបំផុតសម្រាប់អ្នកតស៊ូមតិផ្នែកសិទ្ធិមនុស្ស ដែលកំពុងប្រើប្រាស់ពួកវាកាន់តែច្រើនឡើងៗ សម្រាប់ការទាក់ទងគ្នា និងការងារអង្គភាព។

ថ្មីៗនេះ ទូរស័ព្ទចល័តដែលមានមុខងារច្រើនជាងមុន បានចាប់ផ្តើមមានជាបន្តបន្ទាប់។ ពួកវាអាចមានមុខងារជីភីអេស [GPS](/km/glossary#GPS) មុខងារពហុមេឌា(ថតរូប ថតវីដេអូនិងសម្លេង និងពេលខ្លះបញ្ជូនទិន្នន័យ) មុខងារកែច្នៃទិន្នន័យ និងមុខងារប្រើអ៊ីនធើរណែត។ ប៉ុន្តែ របៀបប្រតិបត្តិការរបស់បណ្តាញទូរស័ព្ទចល័ត និងហេដ្ឋារចនាសម្ព័ន្ធរបស់ពួកវា មានលក្ខណៈជា     មូលដ្ឋាន ខុសប្លែកពីរបៀបប្រតិបត្តិការរបស់អ៊ីនធើរណែត។ ចំណុចនេះ បង្កើតបានជាការប្រកួតប្រជែងបន្ថែម ក្នុងផ្នែកសុវត្ថិភាពនិងហានិភ័យសម្រាប់ភាពឯកជនរបស់អ្នកប្រើប្រាស់ និងបូរណភាពនៃព័ត៌មាននិងទំនាក់ទំនងរបស់អ្នកប្រើប្រាស់។

វាគឺជាការសំខាន់ ដែលត្រូវចាប់ផ្តើមជាមួយការយល់ដឹងថា ទូរស័ព្ទចល័តមានអសុវត្ថិភាពនៅជាប់ជាមួយ៖

* ព័ត៌មានដែលផ្ញើចេញពីទូរស័ព្ទចល័ត ងាយរងហានិភ័យ។
* ព័ត៌មានដែលរក្សាទុកនៅក្នុងទូរស័ព្ទចល័ត ងាយរងហានិភ័យ។
* ទូរស័ព្ទត្រូវបានរចនា ដើម្បីផ្តល់ព័ត៌មានអំពីទីតាំងដែលវាស្ថិតនៅ។


យើងនឹងពិនិត្យមើលបញ្ហាទាំងនេះ និងមើលពីអ្វីដែលអ្នកប្រើប្រាស់អាចធ្វើបានចំពោះមុខបញ្ហាទាំងនេះ។

## សេណារីយ៉ូពីក្រោយ ##

<div class="background">
បូណា និង កូនប្រុសរបស់គាត់ឈ្មោះ ដេលា គឺជាកម្មករធ្វើការនៅក្នុងរោងចក្រមួយ។ គាត់កំពុងជួយបង្កើតសហជីពកម្មករមួយ។ ការប្រឹងប្រែងរបស់ពួកគេ កំពុងជួបការទប់ទល់របស់ម្ចាស់រោងចក្រ ដែលជាអ្នកដែលមានខ្សែរយៈល្អនៅក្នុងរដ្ឋបាលមូលដ្ឋានរបស់ពួកគេ។ មេការរបស់បូណាបានព្រមានគាត់ថា គាត់អាចនឹងត្រូវបានថ្នាក់គ្រប់គ្រងដាក់ឱ្យនៅក្រោមការត្រួតពិនិត្យ ហើយគាត់ត្រូវប្រយ័ត្នប្រយែងចំពោះអ្នក ដែលគាត់និយាយជាមួយ។ បូណាបានទិញទូរស័ព្ទចល័តមួយ សម្រាប់ប្រើនៅក្នុងការងារ   សហជីពរបស់គាត់។ ដេលាកំពុងជួយឪពុករបស់ខ្លួនឱ្យចេះប្រើទូរស័ព្ទចល័តថ្មីនោះបានដោយសុវត្ថិភាព សម្រាប់សកម្មភាពរៀបចំរបស់គាត់មួយចំនួន។
</div>

### អ្វីដែលលោកអ្នកអាចរៀនពីជំពូកនេះ ###

* មូលហេតុដែលធ្វើឱ្យគ្មានសុវត្ថិភាពនៅក្នុងទំនាក់ទំនងតាមទូរស័ព្ទចល័ត និងការរក្សាទុកទិន្នន័យនៅក្នុងទូរស័ព្ទចល័ត 
* ជំហានដែលលោកអ្នកអាចអនុវត្ត ដើម្បីបង្កើនកម្រិតសុវត្ថិភាពនៅក្នុងការប្រើទូរស័ព្ទចល័ត
* របៀបដែលលោកអ្នកអាចកាត់បន្ថយជាអតិបរមា នូវឱកាសដែលត្រូវបានគេលួចយកការណ៍ ឬតាមដានតាមរយៈទូរស័ព្ទចល័តរបស់លោកអ្នក
* របៀបដែលលោកអ្នកអាចបង្កើនជាអតិបរមា នូវឱកាសរក្សាអនាមិកភាព នៅពេលកំពុងប្រើទូរស័ព្ទចល័តរបស់លោកអ្នក




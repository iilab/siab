

---

lang: km
community: guide
type: tactics
legacy: True
child: True
weight: 4
depth: 3
title: Recovering from accidental file deletion

---

ពេលលោកអ្នកលុបឯកសារមួយនៅក្នុងWindows  ឯកសារនោះនឹងបាត់ពីការមើលឃើញរបស់លោកអ្នក ប៉ុន្តែជាការពិតឯកសារនោះស្ថិតនៅក្នុងកុំព្យូទ័ររបស់លោកអ្នកនៅឡើយ។ សូម្បីតែនៅក្រោយពេលលោកអ្នកសម្អាត **ធុងសម្រាម** ហើយក៏ដោយ ឯកសារដែលលោកអ្នកបានលុបនោះ ជាធម្មតានៅតែអាចរកឃើញមកវិញពីក្នុង Hard driveកុំព្យូទ័រនោះ។ សូមមើល  [***ជំពូក ៦ ៖ របៀបបំផ្លាញព័ត៌មានរសើប***](/km/chapter-6) ដើម្បីយល់ដឹងបន្ថែមអំពីបញ្ហានេះ។ ប្រសិនបើលោកអ្នកម្តងម្កាលបានលុបឯកសារ ឬថតឯកសារសំខាន់មួយដោយចៃដន្យ  ចំណុចហានិភ័យខាងលើនេះអាចក្លាយជាមានប្រយោជន៍ចំពោះលោកអ្នកវិញ។ គេឃើញមានកម្មវិធីជាច្រើន ដែលអាចប្រើដើម្បីស្តារយកឯកសារដែលត្រូវបានលុបចោលថ្មីៗមកវិញ ដែលរាប់បញ្ចូលទាំងកម្មវិធីមួយដែលមានឈ្មោះថា [*Recuva*](/km/recuva_main) ផងដែរ។

<div class="getstarted" markdown="1">
អនុវត្តន៍៖ ចាប់ផ្តើមជាមួយកម្មវិធី[*Recuva - មគ្គុទ្ទេសក៍ណែនាំអំពី ការស្តារយកឯកសារមកវិញ*](/km/recuva_main)
</div>


កម្មវិធីទាំងនេះមិនមែនសុទ្ធតែអាចធ្វើបានជោគជ័យនោះទេ  ព្រោះWindowsប្រហែលបានសរសេរទិន្នន័យថ្មីជាន់ពីលើព័ត៌មានដែលលោកអ្នកបានលុប មុនពេលលោកអ្នកស្តារយកឯកសារនោះមកវិញ។ ហេតុនេះហើយ វាជារឿងសំខាន់ណាស់ ដែលលោកអ្នកប្រើកុំព្យូទ័ររបស់លោកអ្នកឱ្យបានតិចបំផុតតាមដែលអាចធ្វើបាន នៅចន្លោះពេលរវាងការលុបឯកសារ និងការព្យាយាមស្តារយកឯកសារនោះមកវិញដោយប្រើកម្មវិធី ដូចជា [*Recuva*](/km/recuva_main)។ ប្រសិនជាលោកអ្នកប្រើកុំព្យូទ័ររបស់លោកអ្នកកាន់តែយូរ នោះឱកាសជោគជ័យក្នុងការស្តារយកឯកសាររបស់លោកអ្នកមកវិញក៏កាន់តែតិចផងដែរ។ ត្រង់នេះមានន័យផងដែរថា លោកអ្នកគួរប្រើសំណៅកម្មវិធី *Recuva* ដែលនៅក្រៅកុំព្យូទ័រ  ជំនួសឱ្យការបញ្ចូលវាទៅក្នុងកុំព្យូទ័រ បន្ទាប់ពីបានលុបចោលឯកសារសំខាន់មួយហើយ។ ការបញ្ចូលកម្មវិធីនេះ តម្រូវឱ្យសរសេរព័ត៌មានថ្មីទៅកាន់ប្រព័ន្ធឯកសារ ដែលអាចនឹងសរសេរជាន់ពីលើទិន្នន័យសំខាន់ដែលលោកអ្នកកំពុងព្យាយាមស្តារយកមកវិញនោះដោយចៃដន្យ។

ស្តាប់ទៅដូចមានការងារយ៉ាងច្រើន ដើម្បីអនុវត្តបណ្តាគោលនយោបាយ និងយល់ដឹងអំពីបណ្តាកម្មវិធីដែលត្រូវបានបរិយាយនៅក្នុងជំពូកនេះ  ប៉ុន្តែនៅពេលលោកអ្នកមានប្រព័ន្ធមួយសម្រាប់ប្រើហើយនោះ ការរក្សាយុទ្ធសាស្ត្រថតចម្លងទិន្នន័យទុករបស់លោកអ្នក  នឹងមានលក្ខណៈងាយស្រួលច្រើនជាងការតម្លើងវាពីដើមដំបូង។ ហើយ ដោយសារការថតចម្លងទិន្នន័យទុក ប្រហែលជាទិដ្ឋភាពសំខាន់បំផុតតែមួយគាត់នៃសុវត្ថិភាពទិន្នន័យរបស់លោកអ្នក លោកអ្នកអាចជឿជាក់បានថា ការអនុវត្តតាមដំណើរការនេះ គឺជាការខិតខំដែលមានប្រយោជន៍សម្រាប់អ្នក។


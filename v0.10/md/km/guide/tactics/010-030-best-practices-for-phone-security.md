

---

lang: km
community: guide
type: tactics
legacy: True
child: True
weight: 3
depth: 3
title: Best practices for phone security 

---

ដូចជាទូរស័ព្ទផ្សេងទៀតដែរ ខ្សែការពារទីមួយរបស់សុវត្ថិភាពព័ត៌មាន នៅក្នុងទូរស័ព្ទចល័តរបស់លោកអ្នក គឺត្រូវការពារផ្នែករូបវន្ត និង [ស៊ីមកាត](/km/glossary#SIM_card) របស់ទូរស័ព្ទនោះ ពីការយកចេញពីលោកអ្នក ឬលួចកែ។

* ត្រូវរក្សាទូរស័ព្ទបស់លោកអ្នក ឱ្យនៅជិតខ្លួនលោកអ្នកគ្រប់ពេលវេលា។ មិនត្រូវទុកវាចោលឡើយ។ ត្រូវជៀសវាងបង្ហាញទូរស័ព្ទរបស់លោកអ្នកនៅក្នុងទីសាធារណៈ។

* ត្រូវប្រើលេខកូដចាក់សោសុវត្ថិភាព ឬលេខអត្តសញ្ញាណកម្មផ្ទាល់ខ្លួន (PIN) របស់ទូរស័ព្ទជាប់ជានិច្ច ហើយរក្សាលេខសម្ងាត់ទាំងនេះជាការសម្ងាត់(កុំឱ្យអ្នកដទៃដឹង)។ ត្រូវផ្លាស់ប្តូរលេខសម្ងាត់ទាំងនេះ ពីការកំណត់របស់រោងចក្រ ដែលមានជាស្វ័យប្រវត្តិនៅក្នុងទូរស័ព្ទ។

* ត្រូវគូស(គូរ)ជាលក្ខណៈរូបវន្តនៅលើស៊ីមកាត  មេម៉ូរីកាតដែលបានដាក់បន្ថែម ថ្ម និងទូរស័ព្ទ នូវសញ្ញាសម្គាល់ណាមួយ ដែលមិនធ្វើឱ្យអ្នកដទៃកត់សម្គាល់បានភ្លាមៗ (ធ្វើសញ្ញាសម្គាល់ គំនូរ អក្សរឬលេខតូចមួយ ឬសាកល្បងគូសដោយប្រើប៊ិចអ៊ុលត្រា     វីយ៉ូឡេ ដែលនឹងមិនអាចមើលឃើញនៅក្នុងពន្លឺធម្មតា)។ ត្រូវដាក់ស្លាកបោះពុម្ពសុវត្ថិភាព ដែលធន់នឹងការដោះរុះរើ ឬបិទនៅលើមុខតំណរបស់ទូរស័ព្ទ។ ការធ្វើដូចនេះ នឹងជួយលោកអ្នកកំណត់បានដោយងាយថា តើទូរស័ព្ទនោះត្រូវបានគេដោះរុះរើ ឬប្តូរជំនួសដែរឬទេ (ឧទា. ស្លាកឬក្រដាសស្អិតនោះ នឹងខូចសណ្ឋានឬទុកស្លាកស្នាមសម្គាល់មួយ ប្រសិនបើមានការដោះរុះរើ)។

* ត្រូវប្រាកដថា លោកអ្នកដឹងអំពីព័ត៌មាន ដែលត្រូវបានរក្សាទុកនៅក្នុងស៊ីមកាតរបស់លោកអ្នក នៅក្នុងមេម៉ូរីកាតបន្ថែមរបស់លោកអ្នក និងនៅក្នុងមេម៉ូរីទូរស័ព្ទរបស់លោកអ្នក។ កុំរក្សាទុកព័ត៌មានរសើបនៅក្នុងទូរស័ព្ទឱ្យសោះ។ ប្រសិនបើលោកអ្នកចាំបាច់ត្រូវរក្សាទុកព័ត៌មានរសើបនៅក្នុងទូរស័ព្ទ លោកអ្នកត្រូវពិចារណាដាក់វានៅក្នុងមេម៉ូរីកាតខាងក្រៅ ដែលអាចលុបចោលបានដោយងាយនៅពេលចាំបាច់ – កុំដាក់ព័ត៌មានរសើបទៅក្នុងមេម៉ូរីខាងក្នុងទូរស័ព្ទឱ្យសោះ។

* ត្រូវការពារស៊ីមកាត និងមេម៉ូរីកាតបន្ថែមរបស់លោកអ្នក (ប្រសិនបើមានក្នុងទូរស័ព្ទរបស់លោកអ្នក) ព្រោះពួកវាអាចមានព័ត៌មានរសើប ដូចជា ព័ត៌មានលម្អិតអំពីដៃគូទំនាក់ទំនង និងសារSMS ជាដើម។ ឧទា. ត្រូវប្រាកដថា នៅពេលដែលទូរស័ព្ទកំពុងត្រូវបានជួសជុល លោកអ្នកមិនទុកទូរស័ព្ទនោះចោលនៅហាងជួសជុលទូរស័ព្ទឡើយ។ 

* នៅពេលបោះចោលទូរស័ព្ទ លោកអ្នកត្រូវប្រាកដថា លោកអ្នកមិនបោះចោលព័ត៌មានណាមួយ ដែលរក្សាទុកនៅក្នុងទូរស័ព្ទ ឬនៅក្នុងស៊ីមកាត ឬមេម៉ូរីកាតនោះឡើយ (ទោះបីទូរស័ព្ទ ឬកាតនោះខូចឬផុតកំណត់ក៏ដោយ)។ ការបោះចោលស៊ីមកាត ដោយការបំផ្លាញផ្នែករូបវន្តរបស់វា អាចជាជម្រើសល្អបំផុត។ ប្រសិនបើលោកអ្នកគ្រោងបោះចោល លក់ចោល ឬប្រើម្តងទៀត នូវ      ទូរស័ព្ទរបស់លោកអ្នក លោកអ្នកត្រូវប្រាកដថា គ្រប់ព័ត៌មានទាំងអស់ត្រូវបានលុបចោល។

* ត្រូវពិចារណាប្រើតែឈ្មួញទូរស័ព្ទ និងហាងជួសជុលទូរស័ព្ទដែលគួរឱ្យទុកចិត្ត។ ការធ្វើដូចនេះ ជួយកាត់បន្ថយភាពងាយ       ប្រឈមហានិភ័យនៃព័ត៌មានរបស់លោកអ្នក នៅពេលលោកអ្នកទទួលបានទូរស័ព្ទជជុះ ឬយកទូរស័ព្ទទៅឱ្យគេជួសជុល។ ត្រូវពិចារណាទិញទូរស័ព្ទពីឈ្មួញទូរស័ព្ទ ដែលមានការអនុញ្ញាត មិនមែនតាមការជ្រើសរើសដោយចៃដន្យទេ – ការធ្វើដូចនេះ ជួយលោកអ្នកកាត់បន្ថយឱកាសដែលថា ទូរស័ព្ទរបស់លោកអ្នកអាចត្រូវបានរៀបចំយ៉ាងពិសេសសម្រាប់លោកអ្នក ដោយមាន      ការបញ្ចូលជាមុននូវកម្មវិធីស៊ើបយកការណ៍ទៅក្នុងទូរស័ព្ទនោះ។

* ត្រូវថតចម្លងព័ត៌មានក្នុងទូរស័ព្ទរបស់លោកអ្នក ដាក់ទៅក្នុងកុំព្យូទ័រឱ្យបានទៀងទាត់។ ត្រូវរក្សាសំណៅថតចម្លងនោះឱ្យមានសុវត្ថិភាព។ (សូមមើលជំពូក៖ [៤. របៀបការពារឯកសាររសើបនៅក្នុងកុំព្យូទ័ររបស់លោកអ្នក](/km/chapter-4)។ ការធ្វើដូចនេះ នឹងអនុញ្ញាតឱ្យលោកអ្នក អាចស្តារយកទិន្នន័យមកវិញ ប្រសិនបើលោកអ្នកបាត់ទូរស័ព្ទ។ ការមានសំណៅថតចម្លងមួយ នឹងជួយលោកអ្នកផងដែរក្នុងការចងចាំនូវព័ត៌មាន ដែលអាចនឹងមានការខូចខាត (នៅពេលទូរស័ព្ទរបស់លោកអ្នកត្រូវបានបាត់ ឬលួច) ដើម្បីឱ្យលោកអ្នកអាចចាត់ចំណាត់ការសមស្រប។

* លេខសម្គាល់ (Serial Number) ឬលេខ IMEI (អត្តសញ្ញាណបរិក្ខារចល័តអន្តរជាតិ) ដែលមាន១៥ខ្ទង់ ជួយកំណត់អត្តសញ្ញាណទូរស័ព្ទរបស់លោកអ្នក ហើយអាចចូលមើលបាន ដោយវាយ *#06# ទៅក្នុងទូរស័ព្ទភាគច្រើន ដោយមើលពីក្រោយថ្មទូរស័ព្ទរបស់លោកអ្នក ឬដោយពិនិត្យនៅក្នុងការកំណត់មុខងាររបស់ទូរស័ព្ទ។ ត្រូវកត់ទុកលេខនេះ ហើយរក្សាវាទុកនៅដាច់ដោយឡែកផ្សេងពីទូរស័ព្ទរបស់លោកអ្នក ព្រោះលេខនេះអាចជួយតាមដានរក និងបញ្ជាក់កម្មសិទ្ធបានលឿនរហ័ស ប្រសិនបើទូរស័ព្ទរបស់លោកអ្នកត្រូវបានលួច។

* ត្រូវពិចារណាអំពីគុណសម្បត្តិ និងគុណវិបត្តិនៃការចុះឈ្មោះប្រើទូរស័ព្ទរបស់លោកអ្នក ជាមួយក្រុមហ៊ុនផ្តល់សេវា។ ប្រសិនបើលោកអ្នករាយការណ៍ថា ទូរស័ព្ទរបស់ខ្លួនត្រូវបានលួច ក្រុមហ៊ុនផ្តល់សេវាគួរអាចបញ្ចប់ការប្រើប្រាស់បន្តរបស់ទូរស័ព្ទនោះ។ ប៉ុន្តែ ការចុះឈ្មោះប្រើទូរស័ព្ទមានន័យថា ការប្រើទូរស័ព្ទរបស់លោកអ្នកត្រូវបានភ្ជាប់ទៅនឹងអត្តសញ្ញាណរបស់លោកអ្នក។


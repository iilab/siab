

---

lang: th
community: guide
type: tactics
legacy: True
child: True
weight: 1
depth: 3
title: Viruses

---

การจัดหมวดหมู่ไวรัสมีหลากหลายวิธี และแต่ละวิธีนั้นก็มาพร้อมกับชื่อเรียกในแต่ละหมวดหมู่อย่างมีสีสัน หนอน(worms) มาโครไวรัส(macroviruses) โทรจัน(trojans) และ ประตูหลัง(backdoors) เป็นตัวอย่างของไวรัสที่รู้จักกันดี ไวรัสหลายๆ ประเภทในจำนวนนี้แพร่กระจายทั่วอินเทอร์เน็ตผ่านอีเมล เว็บเพจประสงค์ร้าย(malicious webpages) หรือวิธีอื่นๆ ที่บุกรุกเข้าไปยังคอมพิวเตอร์ที่ไม่มีการป้องกัน ไวรัสชนิดอื่นๆ ยังสามารถแพร่กระจายผ่านสื่อที่เคลื่อนย้ายได้ โดยเฉพาะอย่างยิ่งอุปกรณ์อย่างแฟลชไดรฟ์ และฮาร์ดดิสก์ภายนอก ซึ่งผู้ใช้สามารถที่จะบันทึกและอ่านข้อมูลได้ ไวรัสสามารถทำลาย ก่อความเสียหาย หรือแพร่เชื้อไปยังข้อมูลที่อยู่ในคอมพิวเตอร์ของคุณได้ รวมถึงข้อมูลที่เก็บอยู่ในหน่วยความจำภายนอกด้วยเช่นกัน ไวรัสยังสามารถเข้าควบคุมคอมพิวเตอร์ของคุณและใช้คอมพิวเตอร์นั้นเพื่อโจมตีคอมพิวเตอร์เครื่องอื่นๆ ได้ด้วยเช่นกัน โชคดีที่เรามีเครื่องมือป้องกันไวรัสมากมายที่คุณสามารถใช้เพื่อที่จะปกป้องตัวคุณเองและคนอื่นๆ ที่คุณแลกเปลี่ยนข้อมูลดิจิทัลด้วย

### ซอฟต์แวร์ป้องกันไวรัส ###

มีโปรแกรมป้องกันไวรัสที่เป็น [*ฟรีแวร์*](/th/glossary#Freeware) สำหรับวินโดวส์ชื่อว่า [*อะแวสท์*](/th/glossary#Avast) ซึ่งใช้งานง่าย และอัปเดตเป็นประจำ รวมทั้งได้รับการยอมรับจากผู้เชี่ยวชาญด้านการป้องกันไวรัส โปรแกรมนี้ต้องการเพียงแค่ให้คุณทำการลงทะเบียนครั้งเดียวทุก 14 เดือน แต่การลงทะเบียน การอัปเดต และตัวโปรแกรมเองไม่มีค่าใช้จ่ายใดๆ

<div class=getstarted markdown=1>
ภาคปฏิบัติ : เริ่มต้นกับคู่มือแนะนำใน [*การใช้อะแวสท์! - โปรแกรมต่อต้านไวรัส*](/th/avast_main)
</div>

นอกจาก[*อะแวสท์*](/th/glossary#Avast)แล้ว ยังมีโปรแกรมป้องกันไวรัสเชิงพาณิชย์ที่รู้จักกันดีอีกเป็นจำนวนมาก [*คลามวิน*](/th/glossary#Clam_Win) ก็เป็น[*ซอฟต์แวร์เสรีและโอเพนซอร์ส(Free and Open Source Software-FOSS)*](/th/glossary#FOSS) ที่เป็นตัวเลือกหนึ่งนอกจาก[*อะแวสท์*](/th/glossary#Avast) ถึงแม้ว่ามันจะขาดคุณลักษณะบางประการที่สำคัญสำหรับการเป็นโปรแกรมป้องกันไวรัสเบื้องต้น แต่คลามวินได้เปรียบตรงที่ว่ามันสามารถทำงานบนแฟลชไดร์ฟได้เพื่อตรวจสอบคอมพิวเตอร์เครื่องที่คุณไม่ได้รับอนุญาตให้ติดตั้งซอฟต์แวร์ใดๆ ได้

### เคล็ดลับในการใช้ซอฟต์แวร์ป้องกันไวรัสอย่างมีประสิทธิภาพ ###

- อย่าให้โปรแกรมป้องกันไวรัสสองโปรแกรมทำงานในเวลาเดียวกัน เพราะการทำเช่นนี้อาจทำให้คอมพิวเตอร์ของคุณทำงานช้าลงอย่างมาก จนถึงขนาดหยุดการทำงาน ให้ลบการติดตั้งโปรแกรมหนึ่งออกก่อนที่จะติดตั้งอีกโปรแกรมหนึ่ง
- ตรวจดูให้แน่ใจว่าโปรแกรมป้องกันไวรัสของคุณอนุญาตให้คุณได้รับข้อมูลเพื่ออัปเดตโปรแกรมให้ล่าสุดหรือไม่ โปรแกรมเชิงพาณิชย์ซึ่งถูกติดตั้งมาในคอมพิวเตอร์เครื่องใหม่ตั้งแต่ต้นหลายโปรแกรมต้องการให้คุณลงทะเบียน (และต้องเสียค่าใช้จ่าย) เมื่อถึงช่วงเวลาหนึ่ง หรือโปรแกรมเหล่านั้นอาจจะหยุดรับข้อมูลอัปเดตโปรแกรมให้ล่าสุด ซอฟต์แวร์ที่แนะนำในนี้ทั้งหมดสามารถรับข้อมูลเพื่ออัปเดตโปรแกรมให้ทันสมัยที่สุดโดยไม่มีค่าใช้จ่าย
- ต้องมั่นใจว่าซอฟต์แวร์ป้องกันไวรัสของคุณสามารถอัปเดตโปรแกรมให้ทันสมัยที่สุดด้วยตัวเองเป็นประจำ มีการเขียนและแพร่กระจายไวรัสชนิดใหม่ๆ ทุกวัน ซึ่งทำให้คอมพิวเตอร์ของคุณเปราะบางต่อไวรัสเหล่านั้นอย่างรวดเร็ว หากว่าคุณไม่อัปเดตฐานข้อมูลไวรัสใหม่ๆเหล่านั้นได้ทันท่วงที [*อะแวสท์*](/th/glossary#Avast) โปรแกรมให้ล่าสุดโดยอัตโนมัติเมื่อมีการเชื่อมต่อกับอินเทอร์เน็ต 
- ทำให้ฐานข้อมูลไวรัสของซอฟต์แวร์ป้องกันไวรัสของคุณอยู่ในสถานะ “เปิดเสมอ (always on)” ถ้าโปรแกรมนั้นมีคุณลักษณะนี้ โปรแกรมต่างกันก็จะเรียกชื่อคุณลักษณะนี้ต่างกันไป แต่โปรแกรมส่วนใหญ่จะมีคุณลักษณะนี้ ซึ่งบางทีก็จะเรียกว่า “การปกป้องตามเวลาจริง (Realtime Protection) หรือ “การปกป้องแบบคงอยู่ตลอดช่วงการใช้งานคอมพิวเตอร์ (Resident Protection)” หรือ ชื่ออื่นๆ ที่คล้ายคลึงกันนี้ [***หัวข้อ 3.2.1***](/th/howtouseavast#Section_3.2.1) ของ [***คำแนะนำการใช้อะแวสท์***](/th/avast_main) สำหรับข้อมูลเพิ่มเติมเกี่ยวกับ “การสแกนแบบคงอยู่ตลอดช่วงการใช้งานคอมพิวเตอร์ (Resident Protection)” 
- สแกนไฟล์ทั้งหมดบนคอมพิวเตอร์ของคุณเป็นประจำ คุณไม่จำเป็นต้องทำเช่นนี้ทุกวัน (โดยเฉพาะอย่างยิ่งถ้าซอฟต์แวร์ป้องกันไวรัสของคุณมีคุณลักษณะ “เปิดเสมอ” อย่างที่ได้อธิบายไว้ข้างบน) แต่คุณควรจะสแกนบางครั้งบางคราว จะบ่อยแค่ไหนขึ้นอยู่กับสถานการณ์ว่าคุณได้เชื่อมต่อคอมพิวเตอร์ของคุณกับเครือข่ายที่ไม่รู้จักเมื่อไม่นานมานี้หรือไม่? คุณได้ใช้แฟลชไดร์ฟ ร่วมกับใครหรือไม่? คุณได้รับไฟล์แปลกๆ ที่แนบมากับอีเมล์บ่อยหรือไม่? มีใครในบ้านหรือที่ทำงานคุณประสบปัญหาเกี่ยวกับไวรัสหรือไม่ สำหรับข้อมูลเพิ่มเติมเกี่ยวกับการทำการสแกนให้ได้ผลดีที่สุดโปรดดู ข้อแนะนำการใช้อะแวสท์ [***คำแนะนำการใช้อะแวสท์***](/th/avast_main) 

### การป้องกันการติดไวรัส ###

- จะต้องมีความระมัดระวังให้มากที่สุด ในการเปิดไฟล์ที่แนบมากับอีเมล หรือ ไฟล์ที่ได้รับมา (จากโปรแกรมการสนทนา เช่น เอ็มเอสเอ็น(MSN) สไกป์(Skype) หรือโปรแกรมอื่นๆ หรือไฟล์ที่ดาวน์โหลดมาจากอินเทอร์เน็ต หลีกเลี่ยงการเปิดไฟล์ที่ได้รับมาจากแหล่งที่ไม่รู้ที่มาจะเป็นการดีที่สุด แต่ถ้าคุณต้องการเปิดไฟล์ คุณควรจะบันทึกไฟล์ที่แนบมานั้นในโฟลเดอร์หนึ่งบนคอมพิวเตอร์คุณก่อน แล้วเปิดโปรแกรมแอปพลิเคชัน (เช่น ไมโครซอฟ เวิร์ด หรือ อะโดบี แอโครแบต) ด้วยตัวเอง ถ้าคุณใช้คำสั่งบนโปรแกรมนั้นๆ เพื่อที่จะเปิดไฟล์ที่แนบมาด้วยมือตัวเอง มากกว่าที่จะดับเบิลคลิกไฟล์ที่แนบมาโดยตรง หรือให้โปรแกรมอีเมลทำการเปิดไฟล์ที่แนบมาอัตโนมัติ คุณก็จะมีความเสี่ยงน้อยกว่า

- ให้พิจารณาถึงความเสี่ยงที่อาจเกิดขึ้นก่อนที่จะใส่อุปกรณ์เก็บข้อมูลที่เคลื่อนที่ได้ อย่างเช่น ซีดี ดีวีดี และแฟลชไดรฟ์ และคุณต้องตรวจสอบว่าโปรแกรมป้องกันไวรัสของคุณได้มีการอัปเดตล่าสุดหรือไม่ นอกจากนี้การปิดคุณลักษณะ “เล่นโดยอัตโนมัติ(AutoPlay)” ใน ระบบปฏิบัติการของคุณซึ่งไวรัสที่ติดในคอมพิวเตอร์ของคุณสามารถนำไปใช้ได้ก็เป็นความคิดที่ดี ในกรณีของวินโดว์เอกซ์พี การทำเช่นนี้สามารถทำได้โดยการเข้าไปใน **My Computer** คลิกขวาบน ไดรฟ์ซีดีหรือดีวีดี และเลือกที่ Properties และคลิกที่แถบ Autoplay สำหรับชนิดของเนื้อหา ให้เลือกตัวเลือก **Take no action** หรือ **Prompt me each time to choose an action** และคลิก **OK**

- คุณยังสามารถป้องกันการติดไวรัสบางชนิดได้ด้วยการเลือกใช้ซอฟต์แวร์ฟรีและซอฟต์แวร์โอเพนซอร์ส ซึ่งมีความปลอดภัยมากกว่า และไม่ค่อยได้ตกเป็นเป้าหมายของนักเขียนไวรัสเท่าใดนัก

<div class=background markdown=1>
อัสนี: พ่อมีโปรแกรมทำความสะอาดไวรัส และพ่อเปิดใช้งานมันประจำ ดังนั้นพ่อควรวางใจได้ว่าคอมพิวเตอร์ของพ่อมีสภาพดีได้แล้วใช่ไหม?

ซาลิมา: จริงๆ แล้ว การมีแค่ซอฟต์แวร์ป้องกันไวรัสนั้นอาจไม่เพียงพอ พ่อต้องปกป้องคอมพิวเตอร์จากสปายแวร์และพวกนักเจาะระบบด้วย ดังนั้นพ่อจะต้องติดตั้งและเปิดใช้งานโปรแกรมอื่นๆ อีกสองสามโปรแกรม
</div>


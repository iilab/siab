

---

lang: th
community: guide
type: tactics
legacy: True
child: True
weight: 5
depth: 3
title: ទំនាក់ទំនងជាអក្សរ – SMS / សារជាអក្សរ

---

คุณไม่ควรพึ่งพาบริการส่งข้อความในการส่งข้อมูลอ่อนไหวซึ่งต้องการความปลอดภัย การแลกเปลี่ยนข้อความนั้นจะอยู่ในรูปแบบภาษาธรรมดาที่ไม่ได้เข้ารหัส ซึ่งทำให้ข้อความเหล่านั้นไม่เหมาะสำหรับการส่งข้อมูลที่เป็นความลับ 

<div class="background" markdown=1>
บอร์นา: ถ้าพ่อไม่เคยใช้โทรศัพท์มือถือพ่อโทรออก และใช้การรับส่งข้อความเท่านั้น พวกนั้นคงแอบฟังไม่ได้ถ้าไม่มีใครพูด มันเร็วมากใช่ไหม

ดาลีร์: เดี๋ยวก่อน ข้อความเหล่านี้ถูกดักจับได้ง่ายมาก และใครก็ตามที่เข้าถึงการจราจรสัญญาณโทรศัพท์จากบริษัทมือถือได้ หรือกระทั่งผู้ที่มีเครื่องมือที่ถูกต้อง ก็จะจับและอ่านข้อความเหล่านี้ที่เคลื่อนที่รอบๆ เครือข่ายในรูปแบบของภาษาธรรมดาซึ่งถูกบันทึกไว้จากเสาสัญญาณต้นหนึ่งไปยังอีกต้นหนึ่งได้ 

บอร์นา: นั่นเป็นเรื่องที่โง่มาก แล้วพ่อควรทำอย่างไร เพื่อส่งข้อความในรูปแบบรหัสเหมือนที่เขาใช้กันในสงครามหรือ

ดาลีร์: อืม บางครั้งรองเท้าเก่าก็สวมใส่ได้สบายที่สุดนะพ่อ
</div>

การส่งข้อความ SMS สามารถถูกดักจับได้โดยผู้ดำเนินการให้บริการหรือโดยบุคคลที่สามซึ่งมีเครื่องมือที่ไม่ได้แพงอะไร ข้อความเหล่านั้นจะมีหมายเลขโทรศัพท์ของผู้ส่งและผู้รับ พร้อมทั้งเนื้อหาที่อยู่ในข้อความ นอกเหนือไปจากนี้ ข้อความ SMS ยังจะถูกเปลี่ยนแปลงหรือปลอมแปลงโดยบุคคลที่สามได้ง่ายอีกด้วย 

ลองพิจารณาสร้างระบบรหัสเพื่อใช้ในการติดต่อสื่อสารระหว่างตัวคุณกับผู้รับสาร รหัสอาจช่วยให้คุณสามารถสื่อสารได้อย่างปลอดภัยมากขึ้น และอาจเป็นวิธีการอีกประการในการยืนยันตัวตนของบุคคลที่คุณกำลังสื่อสารด้วย ระบบรหัสควรต้องมีความปลอดภัยและควรต้องมีการเปลี่ยนให้บ่อยครั้ง

ข้อความ SMS ยังคงดูได้หลังจากการส่งออกไปแล้ว

* ในหลายประเทศ กฎหมาย (หรืออิทธิพลรูปแบบอื่น ๆ) กำหนดให้ผู้ให้บริการเครือข่ายเก็บบันทึกข้อความที่ถูกส่งโดยลูกค้าของตนในระยะยาว ส่วนใหญ่แล้วข้อความ SMS จะถูกเก็บไว้โดยผู้ให้บริการเพื่อวัตถุประสงค์ทางธุรกิจ บัญชี หรือเมื่อเกิดข้อพิพาท 

* ข้อความที่บันทึกอยู่ในโทรศัพท์นั้นอาจทำให้ใครก็ตามที่เอาโทรศัพท์ของคุณไปเข้าถึงข้อความในนั้นได้ง่าย ลองพิจารณาลบข้อความที่ได้รับและได้ส่งทันที 

* โทรศัพท์บางเครื่องมีคำสั่งให้ลบข้อมูล ล็อก(log) ของประวัติการโทรและข้อความได้ สิ่งนี้มีประโยชน์มากสำหรับคนที่ทำงานเกี่ยวกับข้อมูลอ่อนไหว คุณต้องมั่นใจว่าคุณคุ้นเคยกับความสามารถที่โทรศัพท์มือถือของคุณทำได้ ให้อ่านคู่มือที่มากับโทรศัพท์!


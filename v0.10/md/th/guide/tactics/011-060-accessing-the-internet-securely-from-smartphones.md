

---

lang: th
community: guide
type: tactics
legacy: True
child: True
weight: 6
depth: 3
title: Accessing the Internet Securely from Smartphones

---

ดังที่ได้กล่าวไว้ใน [***บทที่ 7: รักษาความเป็นส่วนตัวบนอินเทอร์เน็ต***](/th/chapter-7) และ [***บทที่ 8: รักษาความเป็นนิรนามและหลบเลี่ยงการปิดกั้นอินเทอร์เน็ต***](/th/chapter-8) การเข้าถึงเนื้อหาในอินเทอร์เน็ตหรือการเผยแพร่เนื้อหาออนไลน์ เช่น ภาพถ่ายหรือวิดีโอ ทิ้งร่องรอยว่าคุณเป็นใคร อยู่ที่ไหน และทำอะไรอยู่ การกระทำเช่นนี้อาจสร้างความเสี่ยงให้กับคุณ การใช้สมาร์ตโฟนเชื่อมต่ออินเทอร์เน็ตยิ่งเพิ่มความเสี่ยงเหล่านี้

### การใช้อินเทอร์เน็ตผ่านไวไฟ หรือการรับส่งข้อมูลผ่านเครือข่ายโทรศัพท์มือถือ ###

สมาร์ตโฟนอนุญาตให้คุณควบคุมการเข้าถึงอินเทอร์เน็ต: ผ่านทางการเชื่อมต่อไร้สายที่จุดเชื่อมต่อ (เช่น ในร้านอินเทอร์เน็ตคาเฟ่) หรือผ่านการเชื่อมต่อการรับส่งข้อมูลบนเครือข่ายโทรศัพท์มือถือ เช่น GPRS, EDGE, หรือ UMTS ซึ่งดำเนินการโดยผู้ให้บริการโทรศัพท์มือถือของคุณ 

การเชื่อมต่อด้วยไวไฟช่วยลดร่องรอยข้อมูลที่คุณอาจทิ้งไว้กับผู้ให้บริการโทรศัพท์มือถือของคุณ (ไม่ต้องเชื่อมต่อกับผู้ให้บริการโทรศัพท์มือถือของคุณ) อย่างไรก็ตามบางครั้งการเชื่อมต่อผ่านการรับส่งข้อมูลบนเครือข่ายโทรศัพท์มือถือไม่ใช่ทางเดียวที่จะเข้าสู่โลกออนไลน์ โชคไม่ดีที่โปรโตคอลการรับส่งข้อมูลบนเครือข่ายโทรศัพท์มือถือ (เช่น EDGE หรือ UMTS) ไม่ใช่มาตรฐานที่เปิดเผยทั่วไป ทำให้นักพัฒนาหรือวิศวกรด้านความปลอดภัยอิสระตรวจสอบโปรโตคอลเหล่านี้ไม่ได้ว่า มันทำงานด้วยตัวรับส่งข้อมูลทางเครือข่ายโทรศัพท์อย่างไร 

ในบางประเทศ ผู้ให้บริการโทรศัพท์มือถืออยู่ภายใต้กฎหมายที่ต่างจากผู้ให้บริการอินเทอร์เน็ต ซึ่งส่งผลให้อาจมีการสอดแนมโดยตรงจากรัฐบาล และผู้ให้บริการเครือข่ายได้มากกว่า

คุณลดความเสี่ยงของการเปิดเผยข้อมูลได้โดยการใช้เครื่องมือสร้างสถานะนิรนามและการเข้ารหัส ไม่ว่าคุณใช้วิธีใดสื่อสารดิจิทัลด้วยสมาร์ตโฟน

### การทำให้เป็นนิรนาม  ###

ในการเข้าถึงเนื้อหาออนไลน์แบบนิรนาม คุณใช้แอปของแอนดรอยด์ที่ชื่อว่า[**ออร์บอท (Orbot)**](https://www.torproject.org/docs/android.html.en)ออร์บอทเป็นช่องทางการสื่อสารอินเทอร์เน็ตผ่านเครือข่ายนิรนามทอร์ 

<div class=getstarted markdown=1>
ภาคปฏิบัติ: เริ่มต้นกับคู่มือแนะนำ[*ออร์บอท*](/th/Orbot_main)
</div>

อีกแอปพลิเคชั่นหนึ่งคือ ออร์เว็บ (Orweb) ซึ่งเป็นเว็บเบราว์เซอร์ที่มีคุณสมบัติเพิ่มเติมความเป็นส่วนตัวเหมือนกับการใช้พร็อกซี่และจะไม่เก็บประวัติการชมเว็บไซต์ ทั้งออร์บอท และ ออร์เว็บสามารถเลี่ยงการกลั่นกรองเนื้อหาและไฟร์วอลล์ อีกทั้งยังทำให้การท่องเว็บเป็นไปโดยนิรนามอีกด้วย .

<div class=getstarted markdown=1>
ภาคปฏิบัติ: เริ่มต้นกับคู่มือแนะนำ [*ออร์เว็บ*](/th/Orweb_main)
</div>

### พร็อกซี่ ###

ไฟร์ฟ็อกซ์สำหรับโทรศัพท์มือถือ หรือ[**ไฟร์ฟ็อกซ์โมบายล์ (Firefox Mobile)**](http://f-droid.org/repository/browse/?fdid=org.mozilla.firefox) สามารถติดตั้งโปรแกรมเสริมพร็อกซี่ได้ ซึ่งจะนำทางข้อมูลของคุณไปยังเซิร์ฟเวอร์พร็อกซี่ จากจุดที่จราจรข้อมูลของคุณจะไปยังเว็บไซต์ที่คุณร้องขอ สิ่งนี้มีประโยชน์มากในกรณีที่มีการปิดกั้นเนื้อหา แต่การร้องขอของคุณอาจถูกเปิดเผยได้ ถ้าการเชื่อมต่อคอมพิวเตอร์ของคุณไปยังพร็อกซี่นั้นไม่ได้เข้ารหัสไว้ เราแนะนำโปรแกรมเสริม[**พร็อกซีโมบายล์ (Proxy Mobile)**](https://guardianproject.info/apps/proxymob-firefox-add-on/) (ซึ่งก็มาจาก [**โครงการการ์เดียน (Guardian Project)**](https://guardianproject.info/)ที่ทำให้การใช้พร็อกซี่กับโปรแกรมไฟร์ฟ็อกซ์เป็นเรื่องง่าย) และยังเป็นช่องทางเดียวที่ใช้สื่อสารจากไฟร์ฟ็อกซ์โมบายล์ไปยังออร์บอท และยังใช้เครือข่าย [*ทอร์*](/th/glossary#Tor)


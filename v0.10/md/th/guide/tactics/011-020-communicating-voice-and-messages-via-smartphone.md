

---

lang: th
community: guide
type: tactics
legacy: True
child: True
weight: 2
depth: 3
title: Communicating (Voice and Messages) via Smartphone

---

## การพูดคุยอย่างปลอดภัย ##

### การส่งสัญญาณด้วยเสียงพื้นฐาน ###

ในหัวข้อ [***คำสั่งการทำงานพื้นฐาน ความสามารถในการตามรอย และสถานะนิรนาม***](/th/chapter_10_2_2) ใน[***บทที่ 10: ใช้โทรศัพท์มือถือให้ปลอดภัยที่สุดเท่าที่เป็นไปได้***](/th/chapter-10) เราได้อธิบายเกี่ยวกับมาตรการต่างๆ ที่คุณนำไปใช้เพื่อลดความเสี่ยงในการถูกดักฟังเมื่อใช้เครือข่ายของผู้ให้บริการโทรศัพท์มือถือในการสื่อสารด้วยเสียง

การใช้อินเทอร์เน็ตด้วยสมาร์ตโฟนผ่านการเชื่อมต่อข้อมูลมือถือ หรือผ่านไวไฟเป็นวิธีการสื่อสารกับผู้คนได้อย่างปลอดภัยกว่า ซึ่งการสื่อสารแบบนี้รู้จักกันในนาม [*VoIP*](/th/Glossary#VoIP) aและยังใช้วิธีการนี้เพื่อที่จะรักษาความปลอดภัยให้กับช่องทางการสื่อสารได้ เครื่องมือสมาร์ตโฟนบางอย่างสามารถที่จะขยายขีดความปลอดภัยได้เหนือกว่า VoIP ให้กับการโทรศัพท์บนมือถือได้อีกด้วย (ดู **เรดโฟน (RedPhone)** ด้านล่าง)

เราได้ทำรายการข้อดีและข้อเสียของแต่ละเครื่องมือขึ้นมา:

### สไกป์ (Skype) ###

[*สไกป์ (Skype)*](/th/glossary#skype) แอปพลิเคชั่น VoIP เชิงพาณิชย์ที่ได้รับความนิยมมากที่สุด อยู่ในสมาร์ตโฟนทุกระบบและทำงานได้ดีถ้าการเชื่อมต่อไร้สายนั้นเสถียร แต่ว่ามันจะทำงานได้ไม่ดีนักบนการเชื่อมต่อข้อมูลมือถือ

ในหัวข้อ [***การสร้างความปลอดภัยให้กับเครื่องมือสื่อสารบนอินเทอร์เน็ตอื่นๆ***](/th/chapter_7_3) ของ[***บทที่7: รักษาความเป็นส่วนตัวในการสื่อสารทางอินเทอร์เน็ต***](/th/chapter-7) เราได้พูดถึงความเสี่ยงในการใช้งานสไกป์ และเหตุผลที่ว่าทำไมหากเป็นไปได้ เราควรหลีกเลี่ยงการใช้งานมัน โดยสรุป สไกป์ไม่ใช่ซอฟต์แวร์แบบโอเพนซอร์สซึ่งทำให้การตรวจสอบโดยอิสระเพื่อยืนยันระดับความปลอดภัยทำได้ยากมาก นอกจากนี้ การที่ไมโครซอฟเป็นเจ้าของสไกป์ ซึ่งไมโครซอฟมีผลประโยชน์เชิงพาณิชย์ในการที่จะรู้ว่าเมื่อไรคุณจะใช้สไกป์และใช้จากที่ไหน สไกป์อาจยอมให้เจ้าหน้าที่ยังคับกฎหมายเข้าถึงย้อนหลังเพื่อไปดูประวัติการสื่อสารของคุณทั้งหมดได้

### VoIP อื่นๆ ###

ปกติแล้วการใช้ VoIP นั้นไม่เสียค่าใช้จ่าย (หรือมีราคาถูกกว่าการโทรด้วยโทรศัพท์มือถืออย่างมาก) และทิ้งร่องรอยสำหรับการตามข้อมูลไว้น้อย อันที่จริงการใช้ VoIP ที่ปลอดภัยอาจเป็นวิธีที่ปลอดภัยที่สุดในการสื่อสาร

[**ซีซิปซิมเพิล (CSipSimple)**](http://f-droid.org/repository/browse/?fdid=com.csipsimple&fdpage=4) เป็นเครื่องมือ VoIP อันทรงพลังสำหรับโทรศัพท์ระบบแอนดรอยด์ซึ่งเป็นระบบที่มีการดูแลรักษาดีและมาพร้อมกับโปรแกรม wizard ที่ทำให้ตั้งค่าง่ายขึ้นกับบริการ VoIP ที่หลากหลาย

[**โอเพน ซีเคียว เทเลโฟนี เน็ตเวิร์ค (Open Secure Telephony Network-OSTN)**](https://guardianproject.info/wiki/OSTN) และบริการต่างๆ ซึ่งดำเนินการโดยโครงการการ์เดียน (Guardian project)[**ostel.co**](https://ostel.co)ได้นำเสนอการสื่อสารทางเสียงที่ปลอดภัยที่สุด ข้อพิจารณาที่สำคัญคือ การเป็นองค์กรที่รู้จักกันดีและน่าเชื่อถือที่ให้บริการเซิร์ฟเวอร์สำหรับการสื่อสาร VoIP 


เมื่อใช้งานซีซิปซิมเพิล คุณจะไม่ได้สื่อสารโดยตรงกับคู่สื่อสารของคุณ แต่ข้อมูลทั้งหมดของคุณจะถูกนำทางผ่านเซิร์ฟเวอร์ Ostel ซึ่งทำให้ยากที่จะตามรอยข้อมูลของคุณ และยากที่จะค้นหาว่าคุณกำลังสนทนากับใคร นอกจากนี้ Ostel จะไม่เก็บข้อมูลอะไรไว้อีกด้วย ยกเว้นข้อมูลเกี่ยวกับบัญชีที่คุณต้องมีเพื่อล็อกอิน ทุกคำพูดของคุณจะถูกเข้ารหัสไว้อย่างปลอดภัยและแม้แต่เมทาเดตา (meta data) ซึ่งโดยปกติแล้วปิดบังยาก ก็จะถูกทำให้เลือนราง เนื่องจากการจราจรนั้นถูกส่งผ่านเซิร์ฟเวอร์ของ ostel.co ถ้าคุณดาวน์โหลด ซีซิปซิมเพิล มาจาก ostel.co มันจะมาพร้อมกับการตั้งค่าเรียบร้อยสำหรับการใช้งานกับ ostel ซึ่งทำให้การติดตั้งและการใช้งานนั้นง่ายมาก

[**เรดโฟน (RedPhone)**](https://play.google.com/store/apps/details?id=org.thoughtcrime.redphone)เป็นแอปพลิเคชั่นซอฟต์แวร์เสรีและโอเพนซอร์สที่เข้ารหัสข้อมูลการสนทนาด้วยเสียงที่ส่งระหว่างอุปกรณ์สองเครื่องที่มีแอปพลิเคชั่นนี้ทำงานอยู่ การติดตั้งนั้นง่ายมากและการใช้งานก็ง่ายเช่นเดียวกัน เนื่องจากแอปนี้จะรวมตัวเข้ากับระบบโทรศัพท์และการติดต่อธรรมดา แต่คนที่คุณต้องการคุยด้วยนั้นจะต้องติดตั้งและใช้เรดโฟนด้วย เพื่อให้การใช้งานเรดโฟนง่ายขึ้นอีก หมายเลขโทรศัพท์มือถือของคุณจะใช้เป็นสิ่งระบุตัวตน (เหมือนในกรณีชื่อผู้ใช้ของบริการ VoIP อื่นๆ) อย่างไรก็ตาม มันจะง่ายขึ้นด้วยในการวิเคราะห์จราจรข้อมูลที่โปรแกรมนี้ผลิตขึ้นและใช้ตามรอยกลับไปยังตัวคุณผ่านทางหมายเลขโทรศัพท์มือถือของคุณ เรดโฟนใช้เซิร์ฟเวอร์กลางซึ่งเป็นจุดรวมศูนย์ ดังนั้นจึงทำให้เรดโฟนอยู่ในตำแหน่งที่มีอำนาจ (ในการควบคุมข้อมูลเหล่านี้)

ภาคปฏิบัติของซีซิปซิทเพิล Ostel และ เรดโฟน กำลังจะมา ในระหว่างนี้หาข้อมูลต่าง ๆ ได้จากลิงก์ด้านบน

## การส่งข้อความอย่างปลอดภัย ##

คุณควรระมัดระวังในการส่ง SMS และการส่งข้อความแบบทันที หรือแชตบนสมาร์ตโฟนของคุณ

### SMS ###

ดังที่ได้อธิบายไว้ใน[***บทที่ 10***](/th/chapter-10) (ในหัวข้อ[***การสื่อสารในรูปแบบข้อความ***](/th/chapter_10_2_3))การสื่อสาร SMS นั้นไม่มีปลอดภัยโดยตัวเองอยู่แล้ว ใครก็ตามที่เข้าถึงเครือข่ายโทรคมนาคมมือถือก็สามารถดักรับข้อความเหล่านี้ได้โดยง่าย นี่เป็นสิ่งที่เกิดขึ้นทุกวันในหลายสถานการณ์ อย่าพึ่งพาการส่งข้อความ SMS ในสถานการณ์วิกฤต ไม่มีทางใดที่จะตรวจสอบความถูกต้องของข้อความ SMS ได้ ดังนั้นการที่จะรู้ว่าเนื้อหาของข้อความเปลี่ยนไประหว่างการส่ง หรือผู้ส่งเป็นผู้ส่งตัวจริงอย่างที่เขาอ้างจึงเป็นเรื่องที่เป็นไปไม่ได้

### SMS ที่ปลอดภัย ###

[**เท็กซ์ซีเคียว (TextSecure)**](https://play.google.com/store/apps/details?id=org.thoughtcrime.securesms) เป็นซอฟต์แวร์เสรีและโอเพนซอร์ส[*(FOSS)*](/th/glossary#FOSS)สำหรับส่งและรับข้อความ SMS ที่ปลอดภัยของโทรศัพท์ระบบแอนดรอยด์ มันทำงานได้ทั้งกับข้อความที่เข้ารหัสไว้หรือไม่ได้เข้ารหัส ดังนั้นคุณจึงใช้เป็นแอปพลิเคชั่น SMS โดยปริยายได้ ในการแลกเปลี่ยนข้อความที่เข้ารหัสจะต้องติดตั้งเครื่องมือนี้ทั้งผู้ส่งและผู้รับข้อความ ดังนั้นคุณต้องทำให้บุคคลที่คุณติดต่อสื่อสารเป็นประจำใช้เครื่องมือนี้ด้วย เท็กซ์ซีเคียวจะตรวจจับได้อัตโนมัติเมื่อผู้รับได้รับข้อความเข้ารหัสนั้นแล้ว เท็กซ์ซีเคียวให้คุณส่งข้อความที่เข้ารหัสไปยังผู้รับมากกว่าหนึ่งคน ข้อความจะถูกลงลายเซ็นโดยอัตโนมัติทำให้แทบเป็นไปไม่ได้ที่จะเข้าไปยุ่มย่ามกับเนื้อหาที่อยู่ในข้อความนั้น ในคู่มือแนะนำการใช้ เท็กซ์ซีเคียว ของเรา เราได้อธิบายรายละเอียดเกี่ยวกับคุณสมบัติการทำงานของเครื่องมือนี้และวิธีใช้งาน


<div class=getstarted markdown=1>
ภาคปฏิบัติ: เริ่มต้นกับคู่มือแนะนำ[*เท็กซ์ซีเคียว*](/th/textsecure_main)
</div>

### แชตอย่างปลอดภัย ###

การส่งข้อความแบบทันทีและการแชตบนโทรศัพท์ของคุณอาจผลิตข้อมูลจำนวนมากที่เสี่ยงต่อการถูกดักรับ ข้อความสนทนาเหล่านี้อาจถูกใช้ให้เป็นผลร้ายต่อคุณจากฝ่ายตรงข้ามในภายหลัง ดังนั้นคุณต้องระวังให้มากที่สุดต่อสิ่งที่คุณเปิดเผย ขณะกำลังพิมพ์ข้อความในโทรศัพท์ในขณะส่งข้อความแบบทันทีและขณะแชต


มีวิธีแชตและส่งข้อความทันทีแบบปลอดภัย วิธีที่ดีที่สุดคือการเข้ารหัสทั้งต้นทางและปลายทาง ซึ่งจะทำให้คุณมั่นใจได้ว่าบุคคลปลายทางเป็นบุคคลที่คุณต้องการสนทนาด้วย 

เราขอแนะนำ[**จิบเบอร์บอท (Gibberbot)**](https://securityinabox.org/th/gibberbot_main)*ในฐานะที่เป็นแอปพลิเคชั่นแชตสำหรับโทรศัพท์ระบบแอนดรอยด์ จิบเบอร์บอทมีการเข้ารหัสที่ง่ายและแข็งแกร่งสำหรับการแชตของคุณด้วยโปรโตคอล[*ออฟ-เดอะ-เรคคอร์ด (Off-the-Record Messaging protocol)*](/th/glossary#OTR)การเข้ารหัสแบบนี้ให้ทั้งการระบุตัวตน (คุณตรวจสอบได้ว่ากำลังแชตถูกคน) และมีความปลอดภัยที่แยกเป็นอิสระจากกันในแต่ละการสนทนา ดังนั้นแม้การเข้ารหัสการสนทนาช่วงหนึ่งจะถูกทำให้อ่อนแอลง การสนทนาในช่วงที่ผ่านมาหรือในอนาคตก็ยังคงปลอดภัยอยู่


จิบเบอร์บอทถูกออกแบบมาให้ทำงานกับออร์บอท (Orbot) ดังนั้นข้อความแชตของคุณจะถูกนำทางผ่านเครือข่ายนิรนาม[*ทอร์*](/th/glossary#Tor)นี่ทำให้ยิ่งยากในการตามรอยหรือค้นหาว่าเกิดอะไรขึ้น

<div class=getstarted markdown=1>
ภาคปฏิบัติ: เริ่มต้นกับคู่มือแนะนำ[*จิบเบอร์บอท*](/th/gibberbot_main)
</div>

สำหรับไอโฟน โปรแกรม[**โปรแกรมแชตซีเคียว (ChatSecure)**](https://chatsecure.org)มีคุณสมบัติการทำงานเหมือนกัน ถึงแม้ว่ามันจะไม่ง่ายเท่าใดนักในการทำงานผ่านเครือข่าย [*ทอร์*](/th/glossary#Tor)

ภาคปฏิบัติ : เริ่มต้นกับคู่มือแนะนำ แชตซีเคียว กำลังจะมา ในระหว่างนี้ข้อมูลต่างๆ หาได้จาก[เว็บไซต์](https://chatsecure.org) 

ไม่ว่าแอปพลิเคชั่นที่คุณจะใช้คืออะไร ควรคำนึงเสมอว่าคุณใช้บัญชีอะไรในการแชต ตัวอย่างเช่น เมื่อคุณใช้กูเกิลทอล์ค ระบบรับรองตัวผู้ใช้ของคุณและระยะเวลาที่คุณใช้ในการแชตจะรู้ไปถึงกูเกิล ควรตกลงกับคู่สนทนาไว้ด้วยว่าจะไม่บันทึกประวัติการแชตโดยเฉพาะอย่างยิ่งถ้าการแชตนั้นไม่ได้เข้ารหัสไว้

* [22/01/2014] จิบเบอร์บอทได้เปลี่ยนชื่อเป็น แชตซีเคียว(ChatSecure) คู่มือการใช้ ฉบับปรับปรุงล่าสุดกำลังจะมา*


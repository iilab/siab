

---

lang: th
community: guide
type: tactics
legacy: True
child: False
weight: 008
title:  8. How to remain anonymous and bypass censorship on the Internet

---

หลายประเทศทั่วโลกได้ติดตั้งซอฟต์แวร์เพื่อป้องกันไม่ให้ผู้ใช้อินเทอร์เน็ตที่อยู่ภายในประเทศนั้นเข้าถึงเว็บไซต์หรือบริการบนอินเทอร์เน็ตบางอย่างได้ บริษัท โรงเรียน และห้องสมุดสาธารณะก็มักใช้ซอฟต์แวร์คล้ายๆ กันเพื่อจะกันไม่ให้พนักงาน นักเรียน หรือผู้ใช้ห้องสมุด เข้าถึงเนื้อหาที่เขาเห็นว่าอาจทำให้ละความสนใจจะการทำงานหรือการเรียน หรือเข้าถึงเนื้อหาที่เขามองว่าเป็นภัย เทคโนโลยีคัดกรองเนื้อหานี้มีหลายรูปแบบ บางครั้งเป็นการปิดกั้นเว็บไซต์โดยอิงกับ[*ที่อยู่ไอพี (IP address)*](glossary#IP_address) หรือคัดกรองจาก[*ชื่อโดเมน (domain name)*](th/glossary#Domain_name) ที่ขึ้นบัญชีดำไว้ หรือค้นหาทั่วทั้งการสื่อสารบนอินเทอร์เน็ตจากคำสำคัญ

ไม่ว่าวิธีการคัดกรองเนื้อหาจะเป็นในรูปแบบใด การเลี่ยงการคัดกรองเนื้อหาเหล่านั้นโดยอาศัยคอมพิวเตอร์ตัวกลางที่ตั้งอยู่ภายนอกประเทศเพื่อเข้าถึงบริการที่ถูกปิดกั้นได้เป็นไปได้เสมอ กระบวนการนี้รู้จักกันในนาม การเลี่ยงการปิดกั้นเนื้อหาหรือเรียกสั้นๆ ว่า [*การหลบเลี่ยงการเซนเซอร์ (circumvention)*](glossary#Circumvention) คอมพิวเตอร์ที่ทำหน้าที่เป็นตัวกลางเรียกว่า[*พร็อกซี (proxy)*](glossary#Proxy)
[*พร็อกซี่*](/th/glossary#Proxy)ก็มีหลากหลายรูปแบบ บทนี้มีคำอธิบายอย่างกระชับเกี่ยวกับเครือข่ายนิรนามแบบหลายพร็อกซี (multiple-proxy anonymity networks) ตามด้วยคำอธิบายอย่างละเอียดเกี่ยวกับ[*พร็อกซี (proxy)*](glossary#Proxy)[*หลบเลี่ยง*](/th/glossary#Circumvention)และการทำงานของมัน

ทั้งสองวิธีนี้ล้วนแต่เลี่ยงการปิดกั้นเนื้อหาบนอินเทอร์เน็ตได้อย่างมีประสิทธิภาพ อย่างไรก็ตามแบบแรกจะเหมาะสมที่สุด หากคุณสามารถสละความเร็ว เพื่อใช้อินเทอร์เน็ตโดยรักษาความเป็นนิรนามมากที่สุดเท่าที่เป็นไปได้  ในกรณีที่คุณรู้จักและเชื่อใจบุคคลหรือองค์กรที่ดำเนินงานที่คุณใช้ หรือการทำงานให้ลุล่วงนั้นสำคัญกว่าสถานะนิรนามแล้ว[*พร็อกซี (proxy)*](glossary#Proxy)[*หลบเลี่ยง*](glossary#Circumvention)  อาจจะเหมาะกับคุณมากกว่า

###สถานการณ์ภูมิหลัง ###
<div class="background" markdown="1">
แมนซัวร์และแม็กด้า เป็นพี่น้องกันในประเทศที่พูดภาษาอาหรับ ทั้งคู่ได้สร้างบล็อก (blog) โดยไม่เปิดเผยชื่อเพื่อรายงานสถานการณ์การละเมิดสิทธิมนุษยชนและรณรงค์ให้มีการเปลี่ยนแปลงทางการเมือง เจ้าหน้าที่ในประเทศนั้นยังไม่สามารถปิดเว็บไซต์ของพวกเขาได้ ทั้งนี้เพราะเว็บไซต์นั้นอยู่บนเซิร์ฟเวอร์ในอีกประเทศหนึ่ง แต่บ่อยครั้งเจ้าหน้าพยายามหาให้ได้ว่าใครเป็นผู้จัดการ (administrator) ของบล็อกนี้ จากนักเคลื่อนไหวต่างๆ  แมนซัวร์และแม็กด้าเป็นห่วงว่าเจ้าหน้าที่อาจสามารถจับตาดูการเคลื่อนไหวล่าสุดของพวกเขาในที่สุดก็จะรู้ว่าพวกเขาคือใคร นอกจากนี้ พวกเขายังอยากเตรียมพร้อม หากรัฐบาลคัดกรองกรองไม่ให้เข้าถึงเว็บของพวกเขาได้  ไม่เพียงแต่อัปเดตบล็อกได้เท่านั้น พวกเขาก็ยังสามารถให้คำแนะนำ เพื่อหลีกเลี่ยงการคัดกรองเนื้อหาต่อผู้อ่านซึ่งอยู่ในประเทศเดียวกันได้ด้วย เพื่อให้ผู้อ่านสามารถอ่านบล็อกได้ด้วย
</div>

### สิ่งที่คุณจะเรียนรู้ได้จากบทนี้ ###
- วิธีเข้าถึงเว็บไซต์ที่โดนปิดกั้นในประเทศของคุณ
- วิธีป้องกันไม่ให้เว็บไซต์ที่คุณเข้ารู้ตำแหน่งที่อยู่ของคุณ 
- สร้างความมั่นใจได้ว่า ทั้ง[*ผู้ให้บริการอินเทอร์เน็ต (ISP)*](/th/glossary#ISP) หรือหน่วยงานสอดแนมในประเทศของคุณจะไม่รู้ว่าเว็บไซต์หรือบริการทางอินเทอร์เน็ตใดที่คุณได้เข้าไปดู




---

lang: am
community: guide
type: tools
legacy: True
child: False
os: windows
weight: 016
title: Tor Browser - Digital Anonymity and Circumvention

---

**ዋናው ገጽ (Homepage)**
			
[**https://www.torproject.org**](https://www.torproject.org/)

			
**ኮምፒውተራችን ምን ያስፈልገዋል?**

- ቶር በሁሉም የዊንዶውስ አይነቴዎች ይሠራል
- የኢንተርነቴ ግንኙነት (connection)
- ከዋና ዋናዎቹ የመካነ ድር ማሰሻዎች (web browsers) ጋራ  ይሠራል፤ በተለይም **ከሞዚላ ፋየርፎክስ (Mozilla Firefox)** ጋራ መጠቀም ይመከራል			


**በዚህ መመሪያ ጥቅም ላይ የዋለው አይነቴ (Version)**

- Tor Browser: 1.3.18 


**ለመጠቀም የሚያስፈልግ ፈቃድ/ላይሰንስ**

- አገልግሎቱ በነጻ የሚሰጥ እና ምንጩም በግልጽ የሚገኝ (Open-Source) ሶፍትዌር

**አስፈላጊ ንባብ**፦

- **የኢንተርኔት ደኅንነት መጽሐፍ** ምእራፍ [****8. ማንነትን መደበቅ እና የኢንተርኔት ሳንሱርን/እገዳን ማለፍ**] (/am/chapter-8) 

**ይህን መሣሪያ መጠቀም ለመጀመር የሚፈጀው ጊዜ**፡ 20 - 30 ደቂቃ


**ቶርን በመጠቀም ምን እናገኛለን?**፦ 

- የምንጎበኘው ድረ ገጽ ዲጂታል ማንነታችንን እንዳያውቅ ለማድረግ ያስቸለናል
- **የኢንተርኔት አገልግሎት ሰጪያችን (Internet Service Providers (ISPs))** ወይም ሌላ የስለላ ዘዴ የሚጠቀም አካል ኦንላይን የምናደርገውን እንቅስቃሴ መዳረሻ እንዳያውቁ ያደርግልናል
- የኢንተርኔት ሳንሱር እና እገዳዎችን ለማለፍ ያስቸለናል 

**ከጂኤንዩ ሊኑክስ፣ ከማክ እና ከሌሎችም የማይክሮሶፍት ዊንዶውስ ጋራ የሚሠራ ፕሮግራም ነው**
 
**የቶር (Tor)** የማንነት መሰወሪያ መረብ **ለጂኤንዩ ሊኑክስ**፣ **ለማክ** እና **ለማይክሮሶፍት ዊንዶውስ** ኦፐሬቲንግ ሲስተም ተጠቃሚዎች በሙሉ ተዘጋጅቷል። የኢንተርኔት እና ኦንላይን እንቅስቃሴዎቻችንን ምሥጢራዊነት እና ደኅንነት ለመጠበቅ **ቶር (Tor)** በብዙዎች የሚመረጥ እና በየጊዘዌውም ጥልቅ ፍተሻና መሻሻል የሚደረግለት መሣሪያ ነው። ሆኖም **ከቶር** የተለየ አማራጭ ለሚፈልጉ የሚከተሉትን መፍትሔዎች እንጠቁማለን፤

* [**ሆትስፖት ሺልድ (Hotspot Shield)**](http://hotspotshield.com/) **ለማይክሮሶፈት ዊንዶውስ** የተሠራ  **Virtual Private Network** (**VPN**) አገልግሎት ነው።
* [**ዲናዌብ ፍሪጌት (Dynaweb FreeGate)**](http://www.dit-inc.us/freegate) **ለማይክሮሶፈት ዊንዶውስ** የተሠራ በነጻ የሚገኝ የፕሮክሲ (proxy) መሣሪያ ነው። 
* [**አልትራሪች አልትራሰርፍ (UltraReach UltraSurf)**](http://www.ultrareach.com/) **ለማይክሮሶፈት ዊንዶውስ** የተሠራ በነጻ የሚገኝ የፕሮክሲ (proxy) መሣሪያ ነው።
* [**ዩር ፍሪደም (Your Freedom)**](http://www.your-freedom.net/) በግዢ የሚገኝ የፕሮክሲ (proxy) አገልግሎት ቢሆንም ፍጥነቱ ግን ዝቅተኛ ነው። ፕሮግራሙ **ለጂኤንዩ ሊኑክስ**፣ **ለማክ** እና **ለማይክሮሶፍት ዊንዶውስ** ተዘጋጅቷል።
* [**ሳይፎን (Psiphon)**](http://psiphon.ca/) ፕሮክሲ  ሲሆን በሁሉም የኦፐሬቲንግ ሲስተሞች ላይ ይሠራል። 


ለተጨማሪ ግንዛቤ [**ሲሳዌ (Sesawe)**](http://sesawe.net/) ያሰናዳውን ሰነድ ማንበብ እጅግ ይመከራል። ድርጅቱ ተጠቃሚዎች ሳንሱር ያልተደረገ መረጃ የሚያገኙበት የኢንተርኔት አገልግሎት ተጠቃሚዎች እንዲሆኑ የሚታገሉ ድርጅቶች ዓለም አቀፍ ትብብር ነው። 


## 1.1 ይህን መሣሪያ መጠቀም ከመጀመራችን በፊት ልናውቃቸው የሚገቡ ነገሮች ##

**ቶር** የኢንተርኔት እንቅስቃሴዎቻችንንና ልማዶቻችንን ምሥጢራዊነት እና ደኅንነት ለማሻሻል ታስቦ የተዘጋጀ ነው። ማንነታችንን እና የኦንላይን ሐሰሳችንን ከተለያዩ አይነት የኢንተርኔት ስለላዎች ይሰውርልናል። ማንነታችንን መደበቅ ፈለግንም አልፈለግን **ቶር** የኢንተርኔት ነጻነትን ለማስፋፋት፣ ሳንሱሮችንና ክልከላዎችን በማለፍ ለማንበብና ለመጻፍ ያስቸለናል።

**ቶር** የማንነታችንን ምሥጢራዊነት የሚያስጠብቀው ግንኙነታችንን በተለያዩ የዓለም ክፍሎች በሚገኙ የሰርቨሮች መረብ በኩል በማስተላለፍ ነው። እነዚህ ሰርቨሮች በበጎ አድራጊዎች የሚተዳደሩ ናቸው። ይህም የኢንተርኔት ግንኙነታችንን ለመሰለል የሚፈልጉ ወገኖች የምንጎበኛቸውን ድረ ገጾች እንዳያውቁብን፣ ድረ ገጾቹም ራሳቸው ያለንበትን ቦታ/አካባቢ እንዳያውቁ ለማድረግ ያስችለናል። **ከቶር** ፕሮክሲ ሰርቨር አስተዳዳሪዎች የተወሰኑት **ቶርን** እየተጠቀምን መሆኑን ለማወቅ ይችሉ ይሆናል፤ ሌሎቹ ደግሞ የጎበኘነውን ድረ ገጽ ያውቁ ይሆናል፤ ሆኖም ሁለቱንም (ቶርን መጠቀማችንን እና የጎበኘነውን ድረ ገጽ) ማወቅ የሚችል አይኖርም። 

**ቶር** አንድን ድረ ገጽ ለማግኘት/ለመክፈት እየሞከርን መሆኑን ማንም እንዳያውቅ ሊደብቅልን ይችላል፤ ሆኖም የኢንተርኔት ግንኙነታችንን ይዘት ለመደበቅ ታስቦ አልተዘጋጀም። ስለዚህም **ከጂሜይል (Gmail)** እና **ራይዝአፕ (RiseUp)** ጋራ ከተጠቀምንበት **ቶር** ተጨማሪ ጥበቃ ሊሰጠን ይችላል። ሆኖም **ቶር** **ሆትሜይል (Hotmail)** እና **ያሁ (Yahoo)** ከመሳሰሉት የኢሜይል አገልግሎቶች ጋራ ልንጠቀምበት አይገባም። **ቶርን** ስሱ መረጃዎችን ደኅንነቱ ባልተጠበቀ *http* ግንኙነት ከሚልኩና ከሚቀበሉ ድረ ገጾች ጋራ መጠቀምም አይመከርም።
  

**ትርጉሞች/ፍቺዎች (Definitions)**፦

- **ፖርት (Port)**፦ በዚህ ምእራፍ ውስጥ አንድ ሶፍትዌር በሌላ መረብ በተገናኙ ኮምፒውተሮች ላይ ከሚገ  አገልግሎቶች ጋራ የሚገናኝበት ነጥብ ፖርት ተብሎ ይጠራል። ለምሳሌ **www.google.com** የሚለው ዩአርኤል (URL) የሆነ አገልግሎት የሚገኝበት አድራሻ ('street address') ከሰጠን፣ ፖርቱ ደግሞ በቦታው ከደረስን በኋላ የትኛውን ‘በር (door)’ መጠቀም እንዳለብን ይጠቁመናል። በመካነ ድር (Web) አሰሳ ወቅት ደኅንነታቸው አስተማማኝ ያልሆኑ ድረ ገጾችን (ለምሳሌ **http://mail.google.com**) ስንጎበኝ በመደበኛነት የምንጠቀመው “port 80” የተባለውን ሲሆን ደኅንነታቸው የተጠበቁ ድረ ገጾችን (**https://mail.google.com**) ስንጎበኝ የምንጠቀምበት ፖርት 443 ነው።

- **ፕሮክሲ (Proxy)**፦ በኮምፒውተራችን ወይም በአካባቢ/ቤት መረብ (local network) ካልሆነም በኢንተርኔት ላይ ሆኖ የሚሠራና መረጃችንን ወደ ታሰበው ቦታ የሚያስተላልፍ፣ በእኛና በመረጃችን መዳረሻ መካከል አገናኝ ሆኖ የሚሠራ ሶፍትዌር ነው።  

- **ራውት (Route)**፦ በኢንተርኔት ግንኙነት በእኛ ኮምፒውተር እና በመዳረሻችን ሰርቨር መካከል የሚፈጠረው መስመር/መንገድ ነው።

- **ብሪጅ ሪሌይ (Bridge Relay)**፦ ወደ **ቶር** የስውር ተጠቃሚዎች መረብ (anonymity network) ለመግባት የሚያስችለን የመጀመሪያ **የቶር** ሰርቨር ነው። ብሪጆችን መጠቀም አማራጭ እንጂ ግዴታ አይደለም፤ ሆኖም ሰዎች **ቶርን** መጠቀም እንዳይችሉ ለማድረግ እገዳ በሚደረግባቸው አገሮች የሚኖሩ ተጠቃሚዎችን ታሳቢ መማድረግ የተዘጋጀ ነው።


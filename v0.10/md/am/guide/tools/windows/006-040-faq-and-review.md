

---

lang: am
community: guide
type: tools
legacy: True
child: True
os: windows
weight: 4
depth: 3
title: FAQ and Review

---

<a name="5.0"></a>
## 5.0 የሚዘወተሩ ጥያቄዎች እና ክለሳ ##

ሣራ እና ሞቲ ለሰነዶቻቸው/ዶክመንቶቻቸው የመጠባበቂያ ቅጂ መፍጠር አስፈላጊ መሆኑን ያውቃሉ። ከዚህ ቀደም በጋራ የሚጠቀሙበት ኮምፒውተር በቫይረስ በመጠቃቱ በርካታ ፋይሎች ጠፍተውባቸዋል። ከዚህ አኳያ **ኮቢያን ባክአፕ ()** የመጠባበቂያ ቅጂዎችን በቀጥታ እና በየጊዜው ለማዘጋጀት እንደሚያስችል ተረድተዋል። ፕሮግራሙን ሥራ ለማስጀመር እና አሠራሩን በዝርዝር ለመረዳት ትንሽ ጊዜ እንደሚወስድም ተገንዝበዋል።

ሣራ **ኮቢያን ባክአፕ** በመደበኛነት የሚሰጠው መሠረታዊ አገልግሎት እንዴት እንደሚሠራ ስትረዳ መጠቀም እንዳለባት ወስናለነች። በዚህ መደበኛ አገልግሎት መጠባበቂያ ቅጂውን በተንቀሳቀሻ የመረጃ ማጠራቀሚያዎች (ዲቪዲ፣ ዩኤስቢ…) በመቅዳት ከቢሮዋ ውጭ በምትፈልገው ቦታ ልትሸሽገው እንደምትችል ማወቋ አስደስቷታል። የመጠባበቂያ ቅጂዎችን ጠርዞ ማስቀመጥ () በኮምፒውተሯ ላይ ያለውን ቦታ ለመቆጠብ ማስቻሉም **ኮቢያን** የወደደችበት ሌላው ምክንያት ነው። ሞቲ በበኩሉ፣ አንድ ፕሮግራም ዶክመንቶችን ኢንክሪፕት ማድረግ እና ለመጠባበቂያነት ቀድቶ ማሰቀመጥ መቻሉ ደስ አሰኝቶታል። ዶክመንቶቹን ከእርሱ በጣም ሩቅ በሆነ ሰርቨር ላይ ለማስቀመጥ ይህንኑ ለማድረግ የሚያስችለውን የኮቢያን አገልግሎት *Backup to ftp server* የበለጠ ለመረዳት እቅድ ይዟል። 

ሁለቱም ስለ **ኮቢያን ባክአፕ** እንዲመለሱላቸው የሚፈልጓቸው ጥያቄዎች አሏቸው። 


<div class="background" markdown="1">

***ጥያቄ**፤ በዲቪዲ ላይ ያስቀመጥኩትን የመጠባበቂያ ቅጂ፣ የእኔ ባልሆነ ኮምፒውተር መፍታት (decompress) እና ዲክሪፕት (decrypt) ማድረግ እችላለሁ? ኢንተርኔት ካፌ ውስጥ ብከፍታቸውስ ችግር አለው?*

***መልስ**፤ የ**ኮቢያን ባክአፕ** ፕሮግራም የተጫነበት እስከሆነ ድረስ በማንኛውም ኮምፒውተር የመጠባበቂያ ቅጂዎቹን መክፈት ይቻላል።* 


***ጥያቄ**፤ ኮምፒውተሬ በብዙ ፋይሎች ተሞልቷል፤ የቀረኝ ባዶ ቦታ ጥቂት ነው። ስለዚህም ፋይሎችን በመጠረዝ (compressing) ምን ያህል ቦታ ልቆጥብ እንደምችል አላውቅም። ይህን የሚያስረዳ ቀላል ምሳሌ ላገኝ እችላለሁ?*

***መልስ**፤ ብዙውን ጊዜ በኮምፒውተራችን ላይ ካለው ቦታ አብዛኛው የሚያዘው በፎቶዎች፣ በቪዲዮ እና በድምጽ/ኦዲዮ ፋይሎች ነው። እነዚህ ፋይሎች ምን ያህል ቦታ እንደያዙብን ለማወቅ ማህደሮቻቸውን (ፎልደሮቻቸውን) በቀኝ-ንኬት ከፍቶ “ፕሮፐርቲስ (properties)” የሚለውን በመምረጥ ማረጋገጥ እንችላለን። ለምንፈልገው ጉዳይ በኮምፒውተሮቻችን ላይ በቂ ቦታ ካላገኘን፣ ቀደም ሲል የጠቀስናቸውን ፋይሎች በመጠባበቂያ ቅጂ መልክ ወደሌላ ተንቀሳቃሽ ማጠራቀሚያ በመገልበጥ ከኮምፒውተራችን ላይ ልናጠፋቸው እንችላለን።*


***ጥያቄ**፤ ከኢንተርኔት ያገኘኋቸው ፕሮግራሞች በየጊዜው የተሻሻለ አይነቴ እንዳላቸው በመጥቀስ ይህንኑ እንድጭን ይጠይቁኛል። **የኮቢያን ባክአፕን** የተሻሻለ አይነቴ እንድጭን (download) ተጠይቄ ይህንኑ ባደርግ በፕሮግራሙ ጠርዤ እና ኢንክሪፕትድ አድርጌ ያስቀመጥኳቸውን ፋይሎች ድጋሚ አላገኛቸው ወይም ልከፍታቸው አልችል ይሆናል ብዬ እሰጋለሁ። ታዲያ የተሻሻሉ አይነቴዎችን መጫን አለብኝ?*

***መልስ**፤ የተሻሻሉ አይነቴዎች አዳዲስ አሠራሮችን እና የደኅንነት ጥበቃ ማረጋገጫዎችን አካተው ሊመጡ ስለሚችሉ በተገኙ ጊዜ መጫኑ አግባብ ነው። የተሻሻለውን አይነቴ በመጫናችን ስንጠቀምበት የቆየነው **ኮቢያን ባክአፕ** ሥራው አይደናቀፍም። ማንኛውም የማሻሻያ አይነቴ ከቀድሞው ጋራ እንዲጣጣም ተደርጎ የሚሠራ ስለሆነ ቀደም ሲል በፈጠርናቸው የመጠባበቂያ ቅጂዎች ላይ የሚፈጥረው ችግር የለም።*


***ጥያቄ**፤ ይህ ፕሮግራም በኮምፒውተሬ ላይ እንዳለ መታወቁ በራሱ ኢንክሪፕት ያደረጓቸው ነገሮች እንዳሉ አያጋልጥም?*

***መልስ**፤ ኢንክሪፕት የተደረገ የመጠባበቂያ ቅጂን በኮምፒውተራችን ላይ መተው የለብንም። በተጨማሪም **ኮቢያን ባክአፕ** ኢንክሪፕት በማድረጊያነቱ ብዙም አይታወቅም፤ በእርግጥም ቀዳሚ አገልግሎቱ እርሱ አይደለም።*


***ጥያቄ**፤ ፋይሎችን *ኢንክሪፕት* ለማድረግ ከ**ትሩክሪፕት (TrueCrypt)** ይልቅ ይህኛውን መጠቀም ይሻላልን?*

***መልስ**፤ በኮምፒውተራችን ላይ የሚገኙ ፋይሎችን ኢንክሪፕት ለማድረግ **ትሩክሪፕት**ን መጠቀም ይመረጣል። ፕሮግራሙ ኢንክሪፕት የሚያደርግበት ዘዴ ጠንካራ ነው፣ በተጨማሪም ኢንክሪፕት ከተደረገው ቮልዩም ውስጥ የሚገኙ ፋይሎችን ማጥፋት ወይም አዲስ መጨመር ይቻላል። **ኮቢያን ባክአፕን** በመጠቀም **በትሩክሪፕት** ለተፈጠረ ቮልዩም የመጠባበቂያ ቅጂ መፍጠር እንደምንችል ግን መዘንጋት የለበትም።*


***ጥያቄ**፤ **የኮቢያን ባክአፕ** 'Backup to ftp server' መጠቀም ከመጀመሬ በፊት ላውቀው የሚገባኝ ነገር አለ?*

***መልስ**፤ በቅድሚያ የምንጠቀምበት ሰርቨር **FTP** የተባለውን አገልግሎት ይሰጥ እንደሆነ ማጣራት ይገባል። አገልግሎቱ ካለ ወደ ሰርቨሩ ለመግባት የሚያስችለውን ዝርዝር መረጃ (የተጠቃሚ ስም እና የይለፍ ቃል) ማወቅ አስፈላጊ ነው። የሚቻል ከሆነ የደኅንነት ደረጃው ላቅ ያለውን የ**FTP** አይነቴ ማለትም **SFTP** የሚባለውን መጠቀም የተመረጠ ነው።*


</div>

<a name="5.1"></a>
## 5.1 የክለሳ ጥያቄዎች ##

- በኢንክሪመንታል () እና ዲፈረንሺያል () የመጠባበቂያ ቅጂ አፈጣጠር መካከል ያለው ልዩነት ምንድን ነው?      
- የመጠባበቂያ ቅጂዎች ምሥጢራዊ ደኅንነት አስተማማኝ ለማድረግ የተሻለው መንገድ የቱ ነው?
- 1ጂቢ () መጠን ያለውን የመጠባበቂያ ቅጂ በዲቪዲ ዲስክ ላይ ለማስቀመጥ የሚቻለው እንዴት ነው?
- ከመጠባበቂያ ቅጂ ውስጥ አንድ ፋይል ብቻ ለመክፈት (restore) የሚቻለው እንዴት ነው?
- ኮምፒውተራችን በየሳምነቱ አርብ በቀጥታ ወይም በራሱ የመጠባበቂያ ቅጂውን እንዲያሻሽል ማዘዝ እንችላለን? መንገዱ እንዴት ነው?



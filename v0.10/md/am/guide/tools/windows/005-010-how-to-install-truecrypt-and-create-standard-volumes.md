

---

lang: am
community: guide
type: tools
legacy: True
child: True
os: windows
weight: 1
depth: 3
title: How to Install TrueCrypt and Create Standard Volumes

---

በዚህ ገጽ የሚገኙ ዝርዝር ጉዳዮች፤

- [**2.0 ትሩክሪፕትን መጫን**](#2.0)
- [**2.1 ስለትሩክሪፕት**](#2.1)
- [**2.2 መደበኛ ክፍፍል (Standard Volume) ስለመፍጠር**](#2.2)
- [**2.3 በመረጃ ቋት ላይ መደበኛ ክፍፍል (Standard Volume) ስለመፍጠር**](#2.3)
- [**2.4 መደበኛ ክፍፍል ስለመፍጠር (የቀጠለ)**](#2.4)

-------


<a name="2.0"></a>
## 2.0 ትሩክሪፕት መጫን ##


**ደረጃ 1**፦ ይህንን ![](/sbox/screen/truecrypt-en/01.png) ማዘዣ **በእጥፍ-ንኬት (Double click)** መክፈት፤ ከዚያም *Open File - Security Warning* የሚለው ሳጥን እንዲከፈት ያደርጋል። ሳጥኑ ከታየ ይህንን ![](/sbox/screen/truecrypt-en/02.png) ማዘዣ **በመንካት/ክሊክ**  **የትሩክሪፕትን** *የስምምነት መግለጫ (License)* መቀበል። 

**ደረጃ 2**፦ ከዚያም በመጠቀሚያ ስምምነቱ ለመገዛት እስማማለሁ (I accept and agree to be bound by the license terms*) የሚለውን መምረጥ እና ተቀብያለሁ **Accept** የሚለውን በመንካት  ![](/sbox/screen/truecrypt-en/03.png) የሚከተለው መስኮት እንዲከፈት ማድረግ፤  

![](/sbox/screen/truecrypt-en/04.png)

*ስእል 1፤ የመርጃ /ዊዛርድ ሞድ በነባራዊ መጫኛ አቀማመጡ (The Wizard Mode in the default Install mode)*


- *የመጫኛ (Instal)* አሠራር፤ ይህ አሠራር በኮንፒውተራቸው ላይ **ትሩክሪፕት** መጠቀማቸውን ለመሸሸግ ለማይፈልጉ ተገልጋዮች ይውላል።

- *Extract* የሚለው የማውጫ ሞድ፤ ተንቀሳቃሽ (portable) የሆነውን **የትሩክሪፕት** ዓይነቴ በዩኤስቢ የማከማቻ ቋት ላይ ለመያዝ ለሚፈልጉ ነገር ግን በኮንፒውተራቸው ላይ **ትሩክሪፕትን** ለመጫን ለማይሹ ይሆናል።

**ማስታወሻ**፦ **ትሩክሪፕት** ብቻውን ጥቅም ላይ ሲውል አንዳንድ ምርጫዎች (ለምሳሌ entire partition and disk encryption) አይሠሩም።


**ማስታወሻ**፦ በአብዛኛው ነባሪ/መደበኛ (default) *Install* ሁኔታ ለዚህ ክፍል የሚመከር ቢሆንም ለተንቀሳቃሽ **ትሩክሪፕት** መጠቀም ይቻላል። ሰለ **TrueCrypt Traveller** አሠራር የበለጠ ለማወቅ፣ የሚከተለውን የመረጃ ምንጭ መመልከት [**ተንቀሳቃሽ ትሩክሪፕት (Portable TrueCrypt)**](http://securityinabox.org/am/truecrypt_portable) ።

**ደረጃ 3**፤ ይህንን ![](/sbox/screen/truecrypt-en/05.png) *ቀጥል* የሚል ትእዛዝ **በመንካት/ክሊክ**  የሚከተለውን ገጽ መክፈተ፤

![](/sbox/screen/truecrypt-en/06.png)

*ስእል 2: የመዋቅር ምርጫዎች ዊንዶው*


**ደረጃ 4**፤ **ይህንን** ![](/sbox/screen/truecrypt-en/07.png) ማዘዣ **በመንካት/ክሊክ** *የመጫኛ (Installing)* ገጹን በመክፈት **ትሩክሪፕትን** መጫን መጀመር፤

**ደረጃ 5**፤ **ይህንን** ![](/sbox/screen/truecrypt-en/08.png) **በመንካት/ክሊክ** የሚከተለውን መስኮት መክፈት፤

![](/sbox/screen/truecrypt-en/09.png)

*ስእል 3: የትሩክሪፕት አጠቃመም/መዋቅር (Setup) ማረጋገጫ ሳጥን* 

**ደረጃ 6**፤ ይህንን ![](/sbox/screen/truecrypt-en/10.png) ማዘዣ **መንካት/ክሊክ**  **የትሩክሪፕት** ድረ ገጽ ይከፍትልናል፤ የመጫን ሒደቱንም ያጠናቅቅልናል። የመጫን ሒደቱ መጠናቀቁን ለማረጋገጥ ይህንን ![](/sbox/screen/truecrypt-en/11.png)  **መንካት/ክሊክ**። 

**ማስታወሻ**፤  ተጠቃሚዎች ፕሮግራሙን ጭነው ካጠናቀቁ በኋላ **ከትሩክሪፕት** የመረጃ ዝርዝር አስፈላጊ አጋዥ መረጃዎችን እንዲያገናዝቡ ይመከራሉ። 


<a name="2.1"></a>
## 2.1 ስለትሩክሪፕት ##


**ትሩክሪፕት** የትክክለኛው የይለፍ ቃል ባለቤት ያልሆነ ተገልጋይ መረጃዎችን እንዳያገኝ በማድረግ ፋይሎች ሚሥጢርነታቸው እንዲጠበቅ የሚያግዝ ፕሮግራም ነው። እንደ ኤሌክትሮኒክ ቁልፍ ፋይሎችን በመከርቸም ትክክለኛውን የይለፍ ቃል የያዘ ሰው ብቻ እንዲከፍታቸው ያስችላል። **ትሩክሪፕት** በኮምፒውተር ላይ የመረጃ መሰወሪያ *ክፍልፍሎችን (volumes)* ወይም ክፍሎችን በማዋቀር የሚተገበር ነው። መረጃዎችን ወደ እነዚህ ክፍልፍሎች (volumes) ውስጥ እንዲከማች ስናስገባ በቀጥታ ወዲያውኑ ኢንክሪፕት (ስውር) ያደርጋቸዋል፤ በተመሳሳይ መልኩ መረጃዎቹን ከተሰወሩበት ለመክፈት ስንፈልግ በቀጥታ ዲክሪፕት ያደርጋቸዋል፣ ይከፍታቸዋል። ይህ በቀጥታ ኢንክሪፕት እና ዲክሪፕት የማድረግ አሠራር *የአየር ላይ  (on-the-fly) ኢንክሪፕሽን/ስወራ* ይባላል። 



<a name="2.2"></a>
## 2.2 መደበኛ ክፍፍል (Volume) መፍጠር ##

**ትሩክሪፕት** ሁለት ዓይነት ክፍፍሎችን (volumes) ለመፍጠር ያግዛል፤ እነርሱም *ስውር (Hidden)* እና *መደበኛ (Standard)* ይባላሉ። በዚህ ክፍል *መደበኛ ክፍፍል (Standard Volume)* የሚፈጠርበትን አሠራር እንመለከታለን።

**ትሩክሪፕትን** ለመገልገል እና *መደበኛ ክፍፍል (Standard Volume)* ለመፍጠር የሚከተሉትን ደረጃዎች መከትል ያስፈልጋል። 

**ደረጃ 1**፦ ይህንን ![](/sbox/screen/truecrypt-en/52.png) ማዘዣ **በእጥፍ-ንኬት** መክፈት፤ ወይም  **Start > Programs > TrueCrypt > TrueCrypt** የሚለውን መንገድ በመከተል **ትሩክሪፕትን** መክፈት። 


**ደረጃ 2**፦ ከታች በስእሉ እንደሚታየው **ከትሩክሪፕት** ዝርዝር ክፍሎች አንዱን ድራይቭ **መምረጥ**። 

![](/sbox/screen/truecrypt-en/12.png)

*ስእል 4: የትሩክሪፕት መስኮት*


**ደረጃ 3**፦ ይህንን ![](/sbox/screen/truecrypt-en/13.png) ማዘዣ **መንካት/ክሊክ**፤ ተከትሎ *TrueCrypt Volume Creation Wizard* የሚለው መስኮት ይከፈታል፤

![](/sbox/screen/truecrypt-en/14.png)

*ስእል 5: የትሩክሪፕት ክፍፍል መፍጠሪያ የመርጃ መስኮት*

*በስእል 5* እንደሚታየው *መደበኛ ክፍፍልን (Standard Volume)* ኢንክሪፕት ለማድረግ ሦስት አማራጮች አሉ። በዚህ ምእራፍም፣ *ኢንክሪፕት የተደረገ የፋይል ማስቀመጫ (Create an encrypted file container)* የተባለውን ምርጫ እንጠቀማለን። ስለ ሌሎቹ ሁለት ምርጫዎች የበለጠ ለመረዳት ይህንን [**TrueCrypt**](http://www.truecrypt.org/docs/) የመረጃ ምንጭ መመልከት።


**ደረጃ 4**፦ ይህንን ማዘዣ ![](/sbox/screen/truecrypt-en/05.png) **መንካት/ክሊክ** እና የሚከተለውን መስኮት መክፈት።

![](/sbox/screen/truecrypt-en/15.png)

*ስእል 6: የክፍፍል ዓይነቶች መምረጫ መስኮት*

የትሩክሪፕት ክፍፍል መፍጠሪያ የዓይነቶች መምረጫ መስኮት *TrueCrypt Volume Creation Wizard Volume Type* *ከመደበኛ (Standard)* ወይም *ስውር (Hidden)* ዓይነቶች መካከል የምንፈልገውን ያስመርጠናል። 

**ማስታወሻ**፤ ስለ *ስውር ክፍፍል (Hidden Volume)* አፈጣጠር የበለጠ መረጃ ለማግኘት [**ስውር ክፍፍሎች (Hidden Volumes)**](/am/truecrypt_hiddenvolumes) የሚለውን ገጽ መመልከት። 


**ደረጃ 5**፦ *መደበኛ ትሩክሪፕት ክፍፍል (Standard TrueCrypt Volume)* የሚለውን አማራጭ **መምረጥ** 

**ደረጃ 6**፦ ይህንን  ![](/sbox/screen/truecrypt-en/05.png) ማዘዣ **መንካት/ክሊክ** እና ተከታዩን መስኮት መክፈት፤

![](/sbox/screen/truecrypt-en/16.png)

*ስእል 7: ክፍፍል (Volume) የተቀመጠበትን ቦታ ማግኛ ገጽ*

*መደበኛ ክፍፍሉን (Standard Volume)*  *በክፍፍል መፍጠሪያ መርጃው የክፍፍል ማስቀመጫ ቦታ መምረጫ (Volume Creation Wizard - Volume Location)* በየትኛው ሙዳይ/ሥፍራ እንደምናስቀምጥ መወሰን እንችላለን። ይህ ፋይል እንደማንኛውም ፋይል ይቀመጣል። 


**ደረጃ 7**፤ የፋይሉን ስም በመጻፊያ ቦታው ላይ በመተየብ ወይም ይህንን ![](/sbox/screen/truecrypt-en/17.png)  **በመንካት/ክሊክ** የሚከተለውን የመጻፊያ መስኮት መክፈት፤ 

![](/sbox/screen/truecrypt-en/18.png)

*ስእል 8፤ ፋይሉ የመፈለጊያ እና የመሰየሚያ መስኮት*


**ማስታወሻ**፦ ማንኛውም **የትሩክሪፕት** ክፍፍል (Volume) በማንኛውም መደበኛ ፋይል ውስጥ ሊቀመጥ ይችላል። ይህም ማለት ወደ ሌላ ማስቀመጫ ሊወሰድ፣ ሊገለበጥ (ኮፒ ሊደረግ) ወይም ሊሰረዝ/ሊጠፋ ይችላል ማለት ነው። የፋይሉን ስም እና የተቀመጠበትን ሥፍራ  ማስታወስ ያስፈልጋል። ይሁንና አዲስ ለተፈጠረው ክፍፍል አዲስ የፋይል ስም መምረጥ አለብን። ስለዚህ የበለጠ ለመረዳት [**2.3 መደበኛ ክፍፍልን በተንቀሳቃሽ የማስታወሻ ቅንጣት (USB Memory Stick) ላይ መፍጠር**](#2.3)  የሚለውን ክፍል መመልከት ይጠቅማል። በዚህ ክፍል፣ ከላይ በ*ስእል 8* እንደሚታየው መደበኛ ክፍፍል በ **My Documents** ማኅደር እንፈጥራለን፣  እንዲሁም *My Volume* የሚል ስም እንሰጠዋለን። 


**ጥቆማ**፦ ማንኛውንም የፋይል ስም እና የፋይል ቅጥያመጠቀም ይቻላል።ለምሳሌ፣መደበኛ ክፍፍሎችን (Standard Volume) *recipes.doc* ብሎ በመሰየም *የወርድ (Word)* ዶክመንት እንዲመስል ማድረግ ወይም ደግሞ *holidays.mpg* የሚል ስም በመስጠት እንደ የፊልም ፋይል (movie file) ማስመሰል እንችላለን። ይህም መደበኛ ፋይልን በሌላ ቅርጽ በማስቀመጥ የማሳሳቻ ዘዴ ሆኖ ያገለግላል። 

**ደረጃ 8**፤ ይህንን ![](/sbox/screen/truecrypt-en/19.png)  ማዘዣ **በመንካት/ክሊክ** *Specify Path and File Name* የሚለውን መስኮት መዝጋት እና ወደ *Volume Creation Wizard* መስኮት መመለስ።
 
![](/sbox/screen/truecrypt-en/20.png)

*ስእል 9: የትሩክሪፕት ክፍፍል መፍጠሪያ መስኮትክፍፍል ማስቀመጫ ቦታውን ማሳያ*


**ደረጃ 9**፤ ይህንን  ![](/sbox/screen/truecrypt-en/05.png)  **በመንካት/ክሊክ**  *በስእል 10* የሚታየውን መክፈት፤




<a name="2.3"></a>
## 2.3 በተንቀሳቃሽ የማስታወሻ ቅንጣት (USB Memory Stick) ላይ መደበኛ ክፍፍል መፍጠር ##


**የትሩክሪፕትን** *መደበኛ ክፍፍል (Standard Volume) በተንቀሳቃሽ የማስታወሻ ቅንጣት (USB Memory Stick) ላይ ለመፍጠር [**2.2 መደበኛ ክፍፍል (Volume) መፍጠር**](#2.2) በሚለው ክፍል የተዘረዘሩትን እና ከደረጃ 1 እስከ 7 ያሉትን መፈጸም:: በዚህ ጊዜም *ትሩክሪፕት ክፍፍልን ምረጥ (Select a TrueCrypt Volume Screen)* የሚለው መስራት ይጀምራል።  ፋይላችንን በ*My Documents* ከማስቀመጥ ይልቅ በ ተንቀሳቃሽ የማስታወሻ ቅንጣታችን (USB Memory Stick) ውስጥ ማኖር ይመረጣል። ከዚያም የፋይል ስም አስገብቶ መደበኛ ክፍፍሉን (Standard Volume) መፍጠር። 


<a name="2.4"></a>
## 2.4 መደበኛ ክፍፍል ስለመፍጠር (የቀጠለ) ##

አሁን *በመደበኛ ክፍፍላችን (Standard Volume)* ውስጥ የተወሰነ የኢንክሪፕሽን አይነት በመምረጥ (በመስኮቱ ላይ *algorithm* ተብሎ ተጠቅሷል) መረጃችንን ማስቀመጥ የምንችልበት ደረጃ ላይ ደርሰናል።

![](/sbox/screen/truecrypt-en/21.png)

*ስእል 10፤ የክፍፍል መፍጠሪያ መስኮቱ የኢንክሪፕሽን አማራጮች*


**ማስታወሻ**፤ መስኮቱ ሲከፈት አብረው የመጡትን አማራጮች እንደነበሩ መተው ይቻላል። ። እዚህ በሁለት ምርጫዎች የቀረቡት ቀመሮች (algorithms) አስተማማኝ ናቸው ተብሎ ይገመታል።  

**ደረጃ 10**፤ ይህንን ![](/sbox/screen/truecrypt-en/05.png) ማዘዣ **መንካት/ክሊክ** እና *TrueCrypt Volume Creation Wizard* የሚለውን መስኮት መክፈት። 

![](/sbox/screen/truecrypt-en/22.png)

*ስእል 11: የክፍፍል መፍጠሪያ መስኮቱ የክፍፍሉን መጠን ማሳያ*

 
*የVolume Size* መስኮት የመደበኛ ክፍፍሉንምጣኔ ለመወሰን ይረዳል። በዚህ ማሳያ በ10 ሜጋባይትስ/megabytes ተወስኗል። ይሁንና የተለያየ ምጣኔ መወሰን ይቻላል። በቅድሚያ የዶክመቱን መጠን እና የፋይሉን ዓይነት በመወሰን ተገቢውን የክፍፍል ምጣኔ መምረጥ ይገባል። 

**ጥቆማ**፤ በመደበኛው ክፍፍል ያኖርነውን መረጃ የመጠባበቂያ ቅጂ (backup) በሲዲ ላይ ለማኖር ከተፈለገ፣ ምጣኔውን ወደ 700MB ማስጠጋት ወይም ከዚያ በታች መወሰን ያሻል። 

**ደረጃ11**፡ የምንፈልገውን ምጣኔ ለዚሁ በተተወው ቦታ **መጻፍ/ማስገባት**፤ ከዚያም ከታች በስእሉ የሚታየውን ገጽ ለመክፈት ይህንን ![](/sbox/screen/truecrypt-en/05.png) ማዘዣ **መንካት/ክሊክ**፤

![](/sbox/screen/truecrypt-en/23.png)

*ስእል12፤ የክፍፍሉን የይለፍ ቁልፍ ማስገቢያ*


**ማስታወሻ**፦ *መደበኛ ክፍፍል (Standard Volume)* ለመፍጠር በሚፈለግበት ወቅት አስተማማኝ እና ጠንካራ የይለፍ ቃል መምረጥ ከዋነኞቹ ተግባራት መካከል አንዱ ነው። አስተማማኝ የይለፍ ቃል ኢንክሪፕትየተደረገን ክፍፍል ዋስትና ያረጋግጣል፤ ምንግዜም ጠንካራ የይለፍ ቃል የተሻለ ጥቅም ይኖረዋል። የራሳችንን የይለፍ ቃል ከመፍጠር ይልቅ [**ኪፓስን (KeePass)**](/am/keepass) የመሳሰሉ የይለፍ ቃል መፍጠሪያ (password generation) ፕሮግራሞችን መጠቀም እንችላለን::

**ደረጃ 12**፤ የፈጠርነውን የይለፍ ቃል በተሰጠው ቦታ ላይ ሁለት ጊዜ መጻፍ/ማስገባት። 

**ማስታወሻ**፦ በሁለቱም የመጻፊያ መደቦች ተመሳሳይ የይለፍ ቃል እስከምናስገባ ድረስ ወደ ቀጠዩ ደረጃ የምንሔድበት ማዘዣ/አዝራር (button) *Next* ለሥራ ዝግጁ አይሆንም (የደበዘዘ ሆኖ ይቀመጣል)። የተመረጠው የይለፍ ቃል አስተማማኝ ወይም ጠንካራ ካልሆነ የማንቂያ ምክር በማሳያው ላይ ይገለጻል። **ትሩክሪፕት** አስተማማኝ ባልሆነው የይለፍ ቃል ጭምር መስራቱ ባይቀርም መረጃው ግን ደኅንነቱ የተጠበቀ ላይሆን ይችላል። 

**ደረጃ 13**፦ በመቀጠልም ይህንን ![](/sbox/screen/truecrypt-en/05.png) ማዘዣ **በመንካት/ክሊክ** በስእሉ የሚታየውን ገጽ መክፈት፤

![](/sbox/screen/truecrypt-en/24.png)

*ስእል 13፤ የትሩክሪፕት ክፍፍል መፍጠሪያ መርጃ የክፍፍሉን ፎርማት (Format) ማሳያ*

አሁን **ትሩክሪፕት** *መደበኛ ክፍፍል (Standard Volume)* ለመፍጠር ዝግጁ ነው። በማስከተል መዳፊትን (mouse) *በTrueCrypt Volume Creation Wizard* መስኮት ላይ ለሰኮንዶች ያህል በፍጥነት ማንቀሳቀስ። መዳፊትን ረዘም ላለጊዜ ማንቀሳቀስ የተሻለ ደረጃ ያለው ውስብስብ የኢንክሪፕሽን ቁልፍ ለመፍጠር ያግዛል።

**ደረጃ 14**፦ መደበኛ ክፍፍልን ለመፈጠር  ይህንን ![](/sbox/screen/truecrypt-en/25.png) ማዘዣ **መንካት (ክሊክ)**፤

**ትሩክሪፕት** ቀደም ሲል እነደተወሰነው *My Volume* የሚል ስም ያለው ፋይል ፈጥሮ *My Documents* በሚባለው ፎልደር/ማህደር ውስጥ ያስቀምጣል። ይህ ፋይል እስከ 10 ሜጋባይትስ መጠን ያለው **የትሩክሪፕት** *መደበኛ ክፍፍል (Standard Volume)* በውስጡ ይይዛል።

በመጨረሻም *መደበኛ ክፍፍል ()* በተሳካ ሁኔታ ከተፈጠረ በኋላ የሚከተለው የማረጋገጫ መስኮት ይከፈታል። 

![](/sbox/screen/truecrypt-en/26.png)

*ስእል 14: የትሩክሪፕት መደበኛ ክፍፍል በተገቢው ሁኔታ መፈጠሩን የሚያሳውቅ መስኮት*


**ደረጃ 15**፦ *መደበኛ ክፍፍሉን (Standard Volume)* የመፍጠር ሒደቱን ለማጠናቀቅ እና የሚከተለውን ወደ **ትሩክሪፕት** ዋና ማዘዣ ገጽ (console) ለመመለስ ይህን ![](/sbox/screen/truecrypt-en/27.png) ማዘዣ **መንካት (ክሊክ)**።

**ደረጃ 16**፦ *የትሩክሪፕት የክፍፍል መፍጠሪያ መርጃን (TrueCrypt Volume Creation Wizard)* ለመዝጋት ይህንን ![](/sbox/screen/truecrypt-en/28.png) ማዘዣ **መንካት/ክሊክ**።


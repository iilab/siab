

---

lang: am
community: guide
type: tools
legacy: True
child: True
os: windows
weight: 2
depth: 3
title: Using KeePass Passwords 

---

## 3.0 የኪፓስ የይለፍ ቃሎችን መጠቀም ##

ጠንካራና ውስብስብ የይለፍ ቃሎችን በቀላሉ ማስተወስ አይቻልም። ስለዚህም **በኪፓስ** ውስጥ ያከማቸናቸውን ጠንካራ የይለፍ ቃሎች በሙሉ አስታውሶ መጻፍ አስቸጋሪ መሆኑ አይቀርም። **ኪፓስ** ለዚህ መፍትሔ አለው፤ በማከማቻችን ውስጥ የሚገኙትን የይለፍ ቃሎች **ከኪፓስ** ገልብጠን (ኮፒ አድርገን) የምንፈልገው የኢሜል አድራሻ ወይም ድረ ገጽ ላይ ማስገባት (ፔስት ማድረግ) እንችላለን። የይለፍ ቃል ጥበቃውን የበለጠ አስተማማኝ ለማድረግ ማንኛውም የተገለበጠ (ኮፒ የተደረገ) የይለፍ ቃል ከ10 ሰከንድ በኋላ በራሱ ይጠፋል፤ መልሰን ልንጠቀምበት አንችልም ማለት ነው። ስለዚህም የምንፈልገውን የይለፍ ቃል በመገልበጥ በተገቢው ቦታ በመለጠፍ በቀላሉ መጠቀም እንችላለን፤ ጊዜያችንን እንቆጥባለን። 


**ደረጃ 1**፤ የምንፈልገውን የይለፍ ቃል **በቀኝ ንኬት**(Right click) ስንከፍት አማራጭ ማዘዣዎች ቁልቁል ይዘረዘራሉ።

**ደረጃ 2**፤ ቁልቁል ከተዘረዘሩት አማራጮች መካከል ከታች በስእሉ እንደሚታየው **Copy Password** የሚለውን መምረጥ፤

![](/sbox/screen/keepass-en/37.png)
*ስእል 1፤ የኪፓስ የይለፍ ቃል ማከማቻ ገጽ*

**ደረጃ 3**፤ ከዚያም ከገለበጥነው የይለፍ ቃል ጋራ ወደሚዛመደው አድራሻ ወይም ድረ ገጽ በመሔድ የይለፍ ቃሉ **መለጠፍ (paste)** 

![](/sbox/screen/keepass-en/38.png)
*ስእል 2፤ በጂሜይል አድራሻ የይለፍ ቃል ተለጥፎ*

**ጥቆማ**፤ በተሻለ ቅልጥፍና ለመገልበጥ፣ ለመለጠፍ እና ከአንዱ መስኮት ወደሌላው ለመሻገር የመተየቢያ ገበታውን አቋራጭ መጠቀም ይመከራል። የይለፍ ቃሉን ለመገልበጥ (ኮፒ ለማድረግ) በጀመሪያ በመተየቢያ ገበታችን ያለውን *Ctrl* (ኮንትሮል) የሚባለውን ቁልፍ *ተጭኖ መያዝ (Press and hold)*፤ ከዚያም *C*ን  መጫን። በመቀጠል የይለፍ ቃሉ ወደሚገባበት ትክክለኛ ቦታ ሔዶ ለመለጠፍ (ፔስት) በቅድሚያ *Ctrl*ን (ኮንትሮል)*ተጭኖ መያዝ (Press and hold)*፣ አስከትሎም *V*ን መጫን። 
ከአንዱ መስኮት ወደሌላው ለመሸጋገር ደግሞ *Alt*ን ተጭኖ መያዝና ደርቦ *tab*ን መንካት። ይህ ከተከፈቱት ፕሮግራሞች እና መስኮቶች መካከል በቀላሉ እንደንመርጥ ያስችለናል። 

**ማስታወሻ**፤ **ኪፓስን** ሁልጊዜም የምንጠቀም ከሆነ የይለፍ ቃሎቻችንን ዝርዝር ቅንብር ማወቅ ቀርቶ ላናየውም እንችላለን። ቀድቶ የመለጠፍ (copy/paste) አቋራጩ የይለፍ ቃሉን ከማከማቻው ወደሚፈለገው መስኮት የመውሰዱን ሥራ እጅግ ያቀለዋል። ከነጭራሹም የይለፍ ቃሉን በድንገቴ ቅንብር (*Random Generator*) ፈጥረነው ከሆነ የይለፍ ቃሉን ምልክታዊ ይዘት ፈጽሞ አይተነው ላናውቅ እንችላለን። ሆኖም **የኪፓስ** ተጠቃሚዎች የይለፍ ቃሉን ዝረዝር የግድ ማወቅም ሆነ ማስታወስ አያስፈልገንም!





---

lang: am
community: guide
type: tools
legacy: True
child: True
os: windows
weight: 1
depth: 3
title: How to Install and Launch COMODO Firewall 

---

በዚህ ክፍል የሚገኙ ርእሰ ጉዳዮች


- [**3.0 ኮሞዶ ፋየርዎልን በመጠቀም መፍቀድ እና መከልከል**](#3.0)
- [**3.1 የኮሞዶ ፋየርዎልን የተጠቃሚዎች ዋና ማዘዣ መክፈት**](#3.1)
- [**3.2 የኮሞዶ ፋየርዎል የተጠቃሚዎች ዋና ማዘዣ፣ አጭር ማብራሪያ**](#3.2)

-------

<a name="3.0"></a>
## 3.0 ኮሞዶ ፋየርዎልን በመጠቀም መፍቀድ እና መከልከል ##


ፋየርዎል ኮምፒውተራችንን ከአደገኛ ሰባሪዎች/ሰርጎ ገቦች እና ማልዌሮች ለመከላከል ታስቦ የተዘጋጀ ፕሮግራም ነው። ማልዌሮች እና ሰባሪዎች (hackers) ኮምፒውተራችንን በቀጥታ ለማግኘት ወይም ከኮምፒውተራችን መረጃ ለሦስተኛ ወገን ለመላክ መሞከራቸው አይቀርም። **ኮሞዶ ፋየርዎል (Comodo Firewall)**  "ጤናማ/አስተማማኝ" (safe) የሆኑትን አፕሊኬሽኖች እንዲያውቃቸው ማድረግ የግድ አስፈላጊ ነው። የሚያውቃቸውንና የተፈቀደላቸውን እንዲሠሩ ወይም መረጃ እንዲለዋወጡ ሲፈቅድላቸው ሌሎቹን የማያስተማምኑ ሶፍትዌሮችን እና አሠራሮችን ግን ያግዳቸዋል። የትኞቹ ጥያቄዎች ተገቢና ጤናማ ወይም አደገኛ መሆናቸውን ለመለየት ጥቂት ልምድ ማግኘት ያስፈልግ ይሆናል። 

**ኮሞዶ ፋየርዎል** የመረጃ ልውውጥ ወይም የግንኙነት ጥያቄ በቀለረበልት ቁጥር *የፋየርዎል ጥሪ (Firewall Alert)* ድንገቴ መስኮት ይከፈታል፤ መስኮቱ አዲሱን በኢንትርኔትና በኮምፒውተራችን መካከል እንዲፈጠር የተጠየቀ ግንኙነት ወይም በኮምፒውተራችን ላይ ለመሥራት ፈቃድ የጠየቀ ፕሮግራም ፈቃድ እንድንሰጥ ወይም እንድንከለክል ምርጫ ያቀርብልናል። ምርጫው *Allow* (ይፈቀድ) ወይም *Block* (ይከልከል) የሚል ነው። 

በዚህ መመሪያ በምሳሌነት የምንጠቀመው አስተማማኝ ጥበቃ በመፍጠር የተሻለ አቅም ያለውን **ፋየርፎክስ ()** ነው። ፋየርፎል የፋየርዎል ጥሪዎችን በቀላሉ ለመረዳት በቀላሉ ለመጠቀም የበለጠ ምቹ ነው። አልፎ አልፎ ከሚታዩ የተለዩ አጋጣሚዎች በቀር ከታወቁ የመካነ ድር መሳሻዎች ወይም ከኢሜይል ፕሮግራሞች  የግንኙነት ጥያቄዎች በቀረቡ ቁጥር *የፋየርዎል ጥሪ ()* ይመጣል። ጥሪው በዚህ ስእል የሚታየውን ይመስላል፤


![](/sbox/screen/comodo-en/21.png)

*ስእል  1፤ የኮሞዶ ፋየርዎል ጥሪ ማሳያ*


ፋየርዎል በአጭሩ ውስጣዊና ውጫዊ የግንኙነት ምልልሶችን (ትራፊክ) ለመቆጣጠር የሚያስችሉ ሕጎች ስብስብ ነው። *Allow* (ይፈቀድ) ወይም *Block* (ይከልከል) የሚለውን ትእዛዝ በሰጠን ቁጥር **ኮሞዶ ፋየርዎል** ትእዛዛችንን ያንን ጥያቄ በተመለከተ ለወደፊት የሚሠራበት ሕግ አድርጎ ይመዘግበዋል። ጥያቄው የኢነትርኔት ግንኙነት መጀመር፣ ከቢሮ መረብ ጋራ መገናኘት፣ ወይም የአንድን ፕሮግራም ሥራ መጀመር የሚመለከት ሊሆን ይችላል። አሠራሮቹ እና ፕሮግራሞቹ አዲስም ይሁኑ የማይታወቁ፣ ወይም ከዚህ ቀደም የሚታመኑ ተብለው *በTrusted Software Vendors* ወይም *በDefense+ - Tasks > Computer Security Policy* መስኮት የተመዘገቡ ኮሞዶ ለእያንዳንዱ ጥሪ የምንወስደውን ምርጫ ወደአሠራር መመሪያ እየቀየረ ያስቀምጣቸዋል። 

**Remember my answer** (ምርጫዬን አስታውስ)፤ አንድ ፕሮግራም **ኮሞዶ ፋየርዎልን** ለመገናኘት እንዲችል ስንፈቅድም ይሁን ስንከለክል ይህንኑ የሚመዘግብ አማራጭ ነው። ከዚያ በኋላ ከፕሮግራሙ ተመሳሳይ ጥያቄ ሲመጣ ባለፈው የሰጠነውን መልስ እንደ መመሪያ በመውሰድ ይተገብረዋል። 

**ማስታወሻ**፤ **አዲስ የኮሞዶ ፋየርዎል** ተጠቃሚዎች *ምርጫዬን አስታውስ (Remember my answer option)* የሚለውን አሠራር እንዳይመርጡ በጥብቅ ይመከራሉ። ይህ አማራጭ እንዲሠራ ከመፍቀዳችን (Enable) በፊት የተለያዩ የግንኙነት ጥያቄዎችን በተመለከተ የምንወስደው ምርጫ በኮምፒውተራችን አሠራር እና በእኛ የመጠቀም ብቃት ላይ የሚያመጣውን ለውጥ ማየትና መልመድ አስፈላጊ ነው። *ምርጫዬን አስታውስ (Remember my answer)* የሚለውን አሠራር መፍቀድ (Enable) ያለብን የምንመርጠው እያንዳንዱ ምርጫ ውጤቱ ምን እንደሚሆን ሙሉ በሙሉ እርግጠኛ ስንሆን ብቻ መሆን አለበት።፡ 


**ጥቆማ**፤  የግንኙነት ጥያቄዎችን መገደብ የኮምፒውተራችንን ደኅንነት ለመጠበቅ በጣም ጥሩ መንገድ ነው። የማያውቁትን ወይም የሚያጠራጠሩ ጥያቄዎችን ለማገድ አለማመንታት ነው። ይህ እርምጃ የምንፈልገውን ፕሮግራም የተለመደ አሠራር ካደናቀፈብን፣ ፋየርዎል በቀጣዩ ጊዜ ምርጫችንን ሲጠይቀን ማገዱን ትተን ልንፈቅድለትና ፕሮግራማችን እንደተለመደው እንዲሠራ ማድረግ እንችላለን። 


**ደረጃ 1**፤ ይህንን ![](/sbox/screen/comodo-en/26.png)  ማዘዣ በመንካት አሠራሮች እና ፕሮግራሞችን በተመለከተ የሚቀርቡ ጥያቄዎችን ለመመልከት ወደምንችልበት *Properties* ወደ ተባለው መስኮት መሔድ። ምሳሌው በቀጣዩ ስእል ተመልክቷል። በዚህ ምሳሌ የምንጠቀመው **ፋየርፎክስን** መሆኑን ቀደም ሲል ገልጸናል።


![](/sbox/screen/comodo-en/27.png)


*ስእል 2፤ የፋየርፎክስ ሥራ ማስፈመሪያ ገጽ (firefox.exe Properties screen)*



**ደረጃ 2**፤ ቀደም ሲል የተከፈተውን የፋየርፎክስ *ፕሮፐርቲስ* ገጽ ለመዝጋት ይህንን ![](/sbox/screen/comodo-en/02.png)  መንካት።


**ደረጃ 3**፤ 
 
*በፕሮፐርቲስ* ገጽ በቀረበልን መረጃ መሠረት የመጣልን የግንኙነት ወይም የሥራ መጀመር ጥያቄ ጤናማ/የሚታመን አደልም ብለን ከወሰንን፣ ወይም እርግጠኛ መሆን ካልቻልን **ኮሞዶ ፋየርዎል** ጥያቄ አቅራቢ የኮምፒውተራችንን ነርቭ (ሲስተም) እንዳያገኘው ይህንን “ከልክል” የሚል  ![](/sbox/screen/comodo-en/29.png) ትዝዛዝ መንካት።

ወይም

የቀረበልን ጥያቄ ከሕጋዊ ፕሮግራም መሆኑን እና ጥያቄውም አደጋ ያላዘለ እንደሆነ ካመንን “ይፈቀድ” የሚለውን ይህንን ![](/sbox/screen/comodo-en/28.png)  ማዘዣ መጫን።


**ደረጃ 4**፤ **ፋየርፎክስ** የኮምፒውተራችንን ነርቭ **በኮሞዶ ፋየርዎል** በኩል ማግኘት እንዲችል ለመፍቀድ ይህንን ![](/sbox/screen/comodo-en/28.png) ማዘዣ መንካት።


**ደረጃ 5**፤ **ፋየርፎክስ** አስተማማኝ ፕሮግራም እንደመሆኑ መጠን፣ በቀጣዩ ጊዜ **ኮሞዶ ፋየርዎል** በቀጥታ ፈቃድ እንዲሰጠው “ምርጫዬን አስታውስ” ![](/sbox/screen/comodo-en/30.png) የሚለውን አማራጭ መምረጥ (check)።


**ማስታወሻ**፤ “ፍቀድ/ይፈቀድ” **Allow** የሚለው ማዘዣ የሚቀርቡልንን ጥያቄዎች በተናጠል ለማስተናገድ እድል ይሰጠናል።


**ጥቆማ**፤ **ኮሞዶ ፋየርዎል** በኢንትርኔት (ኦንላይን) የሚያቀርባቸውን አጋዥ ፋይሎች ለማግኘት በዚህ  ![](/sbox/screen/comodo-en/31.png)  በኩል መሔድ።


**ኮሞዶ ፋየርዎልን** ብዙ በተጠቀምንና ውሳኔዎቻችንን በተመለከተ የበለጠ መተማመን ስንጀምር መፍቀድና መከልከልን በተመለከተ የተሻለ ውሳኔ የመስጠት ችሎታችን እየዳበረ ይሔዳል። 



<a name="3.1"></a>
## 3.1 የኮሞዶ ፋየርዎልን የተጠቃሚዎች ዋና ማዘዣ መክፈት ##


**ኮሞዶ ፋየርዎል** ከጫንነው እና ኮምፒውተራችንን አጥፍተን ካበራነው በኋላ በቀጥታ ሥራውን ይጀምራል። በውስጡም በርካታ አገልግሎቶች እና የአጠቃቀም አማራጮችን ያቀርባል። **ጀማሪ** ተጠቃሚዎች **የኮሞዶ ፋየርዎል** የደኅንነት ማሳሰቢያ ጥሪን እንዴት ማስተናገድ እንዳለባቸው ይማራሉ፤ **በካር** እና **የተራቀቁ** ተጠቃሚዎች ደግሞ ውስብስብ የፋየርዎል አማራጮችን እና አሠራሮችን ይመለከታሉ።



**ማስታወሻ**፤ እዚህ በምንመለከታቸው ምሳሌዎች ውስጥ የሚገኙት በሙሉ **ኮሞዶ ፋየርዎል** ካሉት አማራጮች መካከል **Optimum Defense** በሚባለው መንገድ በሚሠራበት ወቅት የሚታዩ ናቸው። ይህ ማለት *Defense+* የተባለው የጥበቃ አገልግሎት በቀጥታ ሥራ እንዲጀምር ተደርጎ ታዟል ማለት ነው። **ኮሞዶ ፋየርዎልን” ስንጭን **Firewall only** የሚለውን ምርጫ መርጠን ከሆነ *Defense+* እንዲሠራ ማድረግ (enable) አንችልም። 


**የኮሞዶ ፋየርዎልን** የተጠቃሚዎች ዋና መዘዣ ለመክፈት የሚከተሉተን ደረጃዎች መከተል ነው።


**ደረጃ 1**፤ በቅደም ተከተል የሚከተሉትን መንገዶች በመከተል ኮሞዶ ፋየርዎልን መክፈት፤ **Start > Programs > Comodo > Firewall > Comodo Firewall** 


**ማስታወሻ**፤ የኮሞዶን የተጠቃሚዎች ዋና ማዘዣ በሌላም መንገድ መክፈት ይችላል። በኮምፒውተራችን ግድግዳ (desktop) ላይ  ወይም **በሲስተም ትሬይ (System Tray)** ላይ የሚገኘውን **የኮሞዶ ፋየርዎል** ምልክት (icon) **በእጥፍ ንኬት (double click)** በመንካት የተጠቃሚዎች ዋና ማዘዣን መክፈት ይቻላል። በተጨማሪ **የኮሞዶ ፋየርዎልን** ምልክት **በቀኝ-ንኬት (right-click)**  በመንካት የድንገቴ-መስኮቱን (pop-up menu) ሥራ ማስጀመር፤ ከዚያም ከታች በስእሉ እንደሚታየው *Open* የሚለውን **መምረጥ** ።


![](/sbox/screen/comodo-en/35.png)


*ስእል 3፤ የኮሞዶ ፋየርዎል ግንኙነት የድንገቴ መስኮት አማራጫች*




![](/sbox/screen/comodo-en/36.png)


*ስእል 4፤ መደበኛው የኮሞዶ ፋየርዎል የተጠቃሚዎች ማዘዣ*



<a name="3.2"></a>
## 3.2 የኮሞዶ ፋየርዎል የተጠቃሚዎች ዋና ማዘዣ፣ አጭር ማብራሪያ ##


**የፋየርዎል** ሰሌዳ **በኮሞዶ ፋየርዎል** በኩል የሚያልፉ ከኮምፒውተራችን ሳይወጣ ውስጥ ለውስጥ የሚደረጉ የጥያቄ/መረጃ ልውውጦችን እና ወደ ወጪ የሚላኩትን አጠቃሎ በግልጽ ያሳያል። ከእነዚህ የጥያቄና የመረጃ ልውውጦች ወደ ውጭ የሚላኩትና ከውጭ የሚመጡት ውስጥ ለውስጥ ከሚደረጉት በቁጥር ይበዛሉ። የሰሌዳው መደበኛ የአገልግሎት አይነት *ሴፍ ሞድ (Safe Mode)* የሚባል ሲሆን የሌሎቹን አማራጮች ዝርዝር በዚሁ ክፍል እናገኛለን። *Traffic* በኮምፒውተራችን በመሥራት ላይ የሚገኙ ፕሮግራሞችን እና ሒደቶችን፣ እንዲሁም የቀረቡትን ጥያቄዎች (requests) በመቶኛ ያሳየናል። 


ይህንን ![](/sbox/screen/comodo-en/37.png) ማዘዣ **በመንካት/ክሊክ** ደግሞ ከኮምፒውተራችን *በሆነ ቅጽበት (at a given moment)* ወደውጪ የተላኩ ጥያቄዎችን ዝርዝር በታች በስልሉ እንደሚታየው ማየት እንችላለን።


![](/sbox/screen/comodo-en/38.png)

*ስእል 5፤ የኢነተርኔት መረጃ ልውውጣችንን (ትራፊክ) ዝርዝር በግንኙነት ማሳያ መስኮት* 


በተመሳሳይ የውስጠ-ኮምፒውተር የግንኙት ዝውውር መረጃን ማግኘት ከፈለግን ይህንን ![](/sbox/screen/comodo-en/39.png) መዘዣ **መበንካት/ክሊክ** *በግንኙነት ላይ (Active Connections)* ያሉትን መረጃዎች የሚያሳየውን መስኮት መክፈት ይቻላል።


**ጥቆማ**፤ ይህንን “ሁሉንም ትራፊክ አቁም” ![](/sbox/screen/comodo-en/40.png) የሚል ማዘዣ **በመንካት/ክሊክ** ውስጣዊ እና ውጫዊ የግንኙነት ልውውጦችን በሙሉ ማስቆም ይቻላል።  የኢንተርኔት ግንኙነታችን በድንገት ፍጥነቱ መውረደ ወይም ከነጭራሹ መቆም ጥርጣሬ ፈጥሮብን ይሆናል፤ የስጋት ምንጭ ሊሆን የሚችል ነገር እየተጫነ (ዳውንሎድ) ወይም ሥራ ጀምሮ ሊሆን ይችላል የሚል ስጋት አድሮብን ሊሆንም ይችላል። ይህን ማዘዣ ከነካን በኋላ *የፋየርዎልን* የአገልግሎት ምርጫ  ![](/sbox/screen/comodo-en/41.png)   (“ሁሉንም አግድ/ማገድ”) ያደርገዋል።

የችግሩን ምንጭ ሊሆኑ የሚችሉትን ነገሮች ለመለየት *Active Connections (በግንኙነት ላይ)* የሚባለውን መስኮት በመክፈት ዝርዝሩን ማግኘት ይቻላል።



ችግሩን እንደፈታነው ወይም እንዳስወገድነው ስናምን **ኮሞዶ ፋየርዎል** ወደ ቀደም ሥራው ለመመለስ ይህንን ![](/sbox/screen/comodo-en/42.png) ማዘዣ **መንካት/ክሊክ** ። ይህ **ኮሞዶ ፋየርዎልን** ወደ  ![](/sbox/screen/comodo-en/43.png)  ወደ ተባለው መደበኛ የአልግሎት አማራጩ ይመልሰዋል፤ ውስጣዊ እና ውጫዊ ምልልሶችም በፋየርዎል በኩል መተላለፍ ይጀምራሉ። 



### 3.2.1 የኮሞዶ ፋየርዎል መከታተያ ምልክት (Status icons) ### 

**ኮሞዶ ፋየርዎል** እና **Defense+ (ዲፌንስ ፕላስ)** አብረው ወይም በተመሳሳይ ወቅት የሚሠሩ ከሆነ፣ በተጠቃሚዎች ማዘዣ ሰሌዳ በስተግራ ጠርዝ የሚገኘው መከታተያ በቀጣዩ ስእል የሚመለከተውን የመሰለ አረንጓዴ ምልክት ያሳያል።


![](/sbox/screen/comodo-en/69.png)


*ስእል 6፤ አረንጓዴው የኮሞዶ ፋየርዎል የመከታተያ ምልክት*



ከሁለቱ ፕሮግራሞች አንዱ እንዳይሠራ ተደርጎ (disabled) ከሆነ ደግሞ የመከታተያ ምልክቱ ፋየርዎሉ ወይም የጥበቃ አካሉ ሥራ ላይ አለመሆናቸውን እንደሚከተለው ስእል ያሳየናል፤


![](/sbox/screen/comodo-en/70.png)

*ስእል 7፤ ኮሞዶ ፋየርዎል እንዳይሠራ መደረጉን/መቆሙን የሚየሳው ቢጫ ምልክት*



ሆኖም ሁለቱም ፕሮግራሞች እንዳይሠሩ ተደርገው ከሆነ ግን የመከታተያ ምልክቱ የሚከተለውን ስእል ይመስላል፤


![](/sbox/screen/comodo-en/71.png)

*ስእል 8፤ ሁሉም/ብዙ መከላከያዎች እንዳይሠሩ መደረጋቸውን የሚያሳየው ቢጫው የኮሞዶ ፋየርዎል መከታተያ/ማሳወቂያ ምልክት*


መከላከያዎቹ ሥራ እንዲቀጥሉ ለማድረግ ይህንን ![](/sbox/screen/comodo-en/72.png)  “ይሥራ” የሚል ማዘዣ **መንካት/ክሊክ**  በቂ ነው።





---

lang: am
community: guide
type: tools
legacy: True
child: False
os: windows
weight: 009
title: CCleaner - Secure File Deletion and Work Session Wiping

---

**ዋናው ገጽ (Homepage)**፦

[**www.ccleaner.com**](http://www.ccleaner.com)

**ኮምፒውተራችን ምን ያስፈልገዋል?**
- ሁሉም የዊንዶውስ አይነቴዎች

**ለዚህ መመሪያ የተወሰደው የሲክሊነር አይነቴ**
- 3.04

**በሲክሊነር ለመጠቀም የሚያስፈልግ ፈቃድ/ላይሰንስ**
- ነጻ ሶፍትዌር (Freeware)


**አስፈላጊ ንባብ**፦

**የኢንተርኔት ደኅንነት መጽሐፍ** ምእራፍ [**6. ስሱ መረጃዎችን በጥንቃቄ ማጥፋት የሚቻለው እንዴት ነው?**] (/am/chapter-6)


**ሲክሊነርን መጠቀም ለመጀመር የሚፈጀው ጊዜ**
- 15 ደቂቃ


**ከሲክሊነር ምን ጥቅም እናገኛለን?**

- በኮምፒውተራችንን ያከናወናቸውን ነገሮች ዱካ እና በኮምፒውተራችን ላይ የሚጠራቀሙ ጊዜያዊ ፋይሎችን በቋሚነት ለመደምሰስ/ለማጥፋት (permanently delete) ያስችላል፤

- ከኮምፒውተራችን ጋራ በተገናኙ ዲስኮች ላይ የሚገኘውን ባዶ ቦታ (free space) ለማጽዳት ያስችለናል፤

- **የዊንዶውስ ሬጂስትሪን (Windows Registry)** ለማጽዳት እንችላለን፤

- ኮምፒውተራችን ሲከፈት አብረው  ሥራ የሚጀምሩ ፕሮግራሞችን ለመወሰንና ለመቆጣጠር ያስችለናል፤ 


**ከጂኤንዩ ሊኑክስ፣ ማክ እና ከሌሎች የማይክሮሶፍት ዊንዶውስ ጋራ/ላይ በሚገባ የሚሠሩ ፕሮግራሞች**

**ከጂኤንዩ ሊኑክስ** እና **ከማይክሮሶፍት ዊንዶውስ** ጋራ ሊሠራ የሚችል በጣም ጥሩ የጊዜያዊ ፋይሎች ማስወገጃ እና ድጋሚ እንዳይነበብ አድርጎ መሰባበሪያ ሌላም ፕሮግራም አለ፤ እርሱም [**ብሊችቢት (BleachBit)**](http://bleachbit.sourceforge.net/) ይባላል። **ብሊችቢት (BleachBit)** በጣም ከሚታወቁት መካከል 70 ከሚደርሱት አፕሊኬሽኖች፣ የኦፐሬቲንግ ሲስተም ጊዜያዊ ፋይሎች እና ባዶ የሐርድ ዲስክ ቦታዎች ውስጥ የሚገኙ ጊዜያዊ ፋይሎችን ለማጽዳት (wipe) ያስችለናል። **ብሊችቢት (BleachBit)** በነጻ የሚገኝ፣ መዋቅራዊ አሠራሩም ለማንኛውም ሰው ክፍት የሆነ (open-source)፣ በተጨማሪም በተንቀሳቃሽ ማጠራቀሚያዎች ለመጠቀም የሚያስችል “ተንቀሳቃሽ  አይነቴ” (portable version) ያለው ፕሮግራም ነው። **ብሊችቢት** በ32 ቋንቋዎች ለአገልግሎት ቀርቧል፤ በአማርኛ ግን ገና አልተዘጋጀም። **የኡቡንቱ ሊኑክስ (Ubuntu Linux)** ተጠቃሚዎች ተጨማሪ መረጃ ለማግኘት ይህንን የአጠቃቀም መመሪያ [**Cleaning up all those unnecessary junk files…**](http://ubuntuforums.org/showthread.php?t=140920) እንዲያነቡ ይመከራሉ።

**የማክ (Mac OS)** ተጠቃሚዎች የኮምፒውተራቸውን እንቅስቃሴ ዱካ ለማጥፋት በነጻ የሚገኙትን [**Titanium’s Software**፣ **OnyX** እና **Maintenance**](http://www.titanium.free.fr/) የተባሉትን መሣሪያዎች ሊጠቀሙ ይችላሉ። *ትራሽ (Trash)* የተባለውን የማይፈለጉ ፋይሎች ማጠራቀሚያ በአስተማማኝ መንገድ ለማጽዳት በቅድሚያ *Finder* የሚለውን ማማራጫ፣ ከዚያም *Secure Empty Trash* የሚለውን **መምረጥ** ይቻላል። (ሒደቱ በአጭሩ ሲታይ *Finder > Secure Empty Trash...*)። *ትራሽ (Trash)* የሚባለውን ማጠራቀሚያ በቋሚነት ለማጽዳት (wipe) ደግሞ መጀመሪያ *Finder*፣ ከዚያ *Preferences*ን **መምረጥ**። *Preferences* ውስጥ *Advanced* የሚለውን ንኡስ ገጽ/ኪስ መንካት፤ በዚያ ስርም *Empty Trash securely* የሚለውን አማራጭ **መምረጥ**። (ሒደቱ በአጭሩ *Finder > Preferences > Advanced > Empty Trash securely*)። በዲስካችን ላይ ያለውን ባዶ ቦታ (free space) ለማድዳት ደግሞ *Disk Utility* የሚለውን የሲስተም አፕሊኬሽን ሥራ ማስጀመር ማለትም **run** ማድረግ፤ ከዚያም የዲስክ ክፍሉን (disk partition)**መምረጥ (select)**፣ *Erase* የሚለውን የንኡስ ገጽ መክፈቻ **መምረጥ (choose)**፣ በመጨረሻም *Erase Free Space..* የሚለውን **መንካት/ክሊክ**።


### 1.1 ይህን መሣሪያ መጠቀም ከመጀመራችን በፊት ልናውቃቸው የሚገቡ ነገሮች ###

የኮምፒውተራችንም ይሁን የኢንተርኔት ማሰሻ/መፈለጊያችን በመደበኛ አሠራራቸው (default setting) የምናደርጋቸውን ማናቸውንም ነገሮች ዱካ በሆነ መንገድ መዝግበው እንዲያስቀምጡ ወይም ዱካ እንዲተዉ ሆነው የተቀመጡ ናቸው። እውቀቱ ያለው አደገኛ ወይም ጎጂ አካል እነዚህን ዱካዎች በመከተል በኮምፒውተራችን እና በኢንተርኔት ማሰሻው ምን እንደሰራን ለማወቅ የሚችለበት እድል ሰፊ ነው፤ አዳኙ የሚፈልገውን የዱር እንስሳ በዱካው እንደሚከተለው መሆኑ ነው። የኢንተርኔት ማሰሻችንን ወይም ወርድ ፕሮሰሰር (word processor)፣ ወይም የሆነ ሌላ ፕሮግራም በከፈትን ወይም በተጠቀምን ቁጥር ጊዜያዊ ዳታ እና ፋይሎች እየተፈጠሩ በኮምፒውተራችን ላይ ይጠራቀማሉ። ይህ መረጃ በቅርቡ የከፈትናቸውን ዶክመንቶች ወይም ድረ ገጾች ሊመዘግብና በዝርዝር የሚያሳይ ሊሆን ይችላል። ለምሳሌ ያህል፣ በኢንተርኔት ማሳሻችን (browser) ላይ አንድ የድረ ገጽ አድራሻ መጻፍ ስንጀምር፣ አድራሻው በሚጀምርበት ፊደል የሚጀምሩ ሌሎች አድራሻዎች በስእሉ እንደሚታው በዝርዝር ይቀርባሉ፤ 


![](/sbox/screen/nuccleaner-en/00.png)

*ስእል 1፤ የኢንተርኔት ማሰሻ የአድራሻ ማስገቢያ የተለያዩ የአድራሻ መታወቂያዎችን (URLs) ያሳያል*

የአሰሳ ታሪኮች (browser histories) ከዚህ ቀደም የተጠቀምንባቸውን አድራሻዎች በቀላሉ ለማግኘት ቢረዱም፣ ሌላ ሰው የምንጎበኛቸውን ድረ ገጾች እንዲያውቅብን ሊያደርጉም ይችላሉ። ከዚህም በላይ በቅርብ ያደረግነው ነገር (activities) በጎበኘናቸው ድረ ገጾች ውስጥ ከነበሩ ምስሎች እየተቀዳ በሚጠራቀሙት ጊዜያዊ ፋይሎች አማካይነት በቀላሉ ሊታወቅ ይችላል። ይህም የኢሜይል መልእክቶችን እና በኢንተርኔት ቅጾች/ፎርሞች ላይ የጻፍነውን መረጃ ይጨምራል። 
 
አንድን ፕሮግራም በተጠቀምን ቁጥር የሚፈጠሩትን ጊዜያዊ መረጃዎች/ዳታ ለማስወገድ (remove) በየጊዜው የፕሮግራሙን ዳይሬክተሪ በመክፈት በውስጡ የተጠራቀሙትን ጊዜያዊ ፋይሎች ፈልገን በራሳችን እያንዳንዱን ማጥፋት አለብን። **ሲክሊነር** ይህን ረጅም አሠራር ያስቀርልናል። **ሲክሊነር** ጊዜያዊ ፋይሎች እንዲወገዱ የምንፈልግባቸውን ፕሮግራሞች እንድንመርጥ የፕሮግራሞቹን ዝርዝር ያቀርብልናል፤ ከዚያም በመረጥናቸው ፕሮግራሞች ውስጥ ያሉትን ጊዜያዊ ፋይሎች በቀጥታ በራሱ ያጠልናል። 

**ማስታወሻ**፦ **ሲክሊነር** ጊዜያዊ ፋይሎችን ብቻ እየመረጠ የሚያስወግድ ነው፤ ኮምፒውተራችን ላይ ያኖርናቸውን (saved) ዶክመንቶች አያጠፋም። ይሁን እነጂ በየጊዜው የዶክመንቶቻችንን የመጠባበቂያ ቅጂ እንድንይዝ **በጥብቅ እንመከራለን።** (ለተያያዥ ማብራሪያ **በኢንተርኔት ደኅንነት መጽሐፍ** ምእራፍ [**5. የጠፉ መረጃዎችን መልሶ ማግኘት የሚቻለው እንዴት ነው?**](/am/chapter-5) በሚል የተቀመጠውን ማንበብ ይጠቅማል።)

**ሲክሊነር** ተግባሩን እንዲያከናውን ካዘዝነውና ይኸው ከተፈጸመ በኋላ የማሰሻ እና የቅርብ ጊዜ ዶክመንቶች (recent document) ታሪካችን፣ እንዲሁም በድጋሚ ለመጠቀም ያኖርናቸው የይለፍ ቃሎች (saved passwords) በሙሉ ይጠፋሉ። የዚህ መሣሪያ ተቀዳሚ ግብም ይኸው ነው፣ ኮምፒውተራችንን ለመሰለል ወይም ለመበከል የሚቻልባቸውን መንገዶች ማጥበብ።


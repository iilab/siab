

---

lang: am
community: guide
type: tools
legacy: True
child: True
os: windows
weight: 3
depth: 3
title: Portable Eraser

---

## 1.0 በሚጫነው (Installed) እና በተንቀሳቃሹ የኢሬዘር (Eraser) አይነቴዎች መካከል ያለው ልዩነት ## 

ተንቀሳቃሽ መሣሪያዎቹ በምንጠቀምበት ኮምፒውተር ላይ አይጫኑም፣ ይህም ፕሮግራሞቹ እንዳሉንም ሆነ እንደምንጠቀምባቸው እንዳይታወቅብን ሊያደርግልን ይችላል። ሆኖም ተንቀሳቃሽ የውጫዊ ቅንጣቶቻችን (external device) ወይም የማስታወሻ ቋታችን (USB memory stick) እና የተንቀሳቃሽ መሣሪያዎቻችን (portable tools) ደኅንነት እንደምንጠቀምበት ኮምፒውተር ጤንነት እንደሚወሰን መዘንጋት የለብንም። ኮምፒውተሩ የተበከለ ከሆነ ለአድዌር፣ ለማልዌር፣ ለስፓይዌር እና ለቫይረስ ሊጋለጡ ይችላሉ።
**ተንቀሳቃሽ ሬኩቫ (Portable Eraser)** አገልግሎት ለመስጠት ወይም ለመሥራት **.Net Framework** የግድ አያስፈልገውም። ፕሮግራሙን ለመገልበጥ (extraction) እና ለመጫን (installation) የሚወስደው ጊዜም አጭር ነው። 
**በተንቀሳቃሽ ሬኩቫ (Portable Eraser)** አይነቴ እና በኮምፒውተር ላይ በሚጫነው አይነቴ መካከል ምንም የአገልግሎት ልዩነት የለም።


## 2.0 ተንቀሳቃሽ ኢሬዘር መጫን እና መጠቀም (Download and Extract) ##


**ተንቀሳቃሽ ኢሬዘር (Portable Eraser)** ለመጫን እና አውጥቶ ለመጠቀም የሚከተሉትን ደረጃዎች መከተል ያስፈልጋል።

**ደረጃ 1**፦ ወደ መጫኛው ድረ ገጽ ለመሔድ ይህንን    [**http://portableapps.com/apps/utilities/eraser_portable**](http://portableapps.com/apps/utilities/eraser_portable) መስፈንጠሪያ **መንካት/ክሊክ**።

**ደረጃ 2**፦ ይህንን የመጫኛ ማዘዣ ![](/sbox/screen/eraserportable-en/01.png) **በመንካት/ክሊክ** የመጫኛውን ገጽ ምንጭ መክፈት።

**ደረጃ 3**፦ ይህንን ![](/sbox/screen/eraserportable-en/02.png) ማዘዣ **በመንካት/ክሊክ** ይህንን የመጫኛውን ፋይል ![](/sbox/screen/eraserportable-en/03.png) በምንፈልገው ቦታ ማኖር/ማስቀመጥ (save)። ከዚያም ወዳኖርንበት ቦታ መሔድ።


**ደረጃ 4**፦ ፋይሉን ወዳኖርንበት ቦታ በመሔድ ይህንን  ![](/sbox/screen/eraserportable-en/03.png) **በእጥፍ ንኬት** መክፈት፤  ተከትሎ *Open File - Security Warning* የሚለው የማዘዣ ሳጥን ይከፈታል። በሳጥኑ ውስጥ የሚታየውን ![](/sbox/screen/eraserportable-en/04.png) የሚለውን ማዘዣ **መንካት/ክሊክ**። *Eraser Portable | PortableApps.com Installer* የሚል መስኮት ይከፈታል።

**ደረጃ 5**፦ ከታች የሚታየውን ገጽ ለመክፈት ይህንን  ![](/sbox/screen/eraserportable-en/06.png) ማዘዣ **መንካት/ክሊክ** 

![](/sbox/screen/eraserportable-en/07.png)

*ስእል 2፤ የመጫኛ ቦታ መምረጫ (Choose Install Location) መስኮት*


**ደረጃ 6**፦ አሁንም ከታች የሚታየውን ገጽ ለመክፈት ይህንን ![](/sbox/screen/eraserportable-en/08.png) ማዘዣ **መንካት/ክሊክ**

![](/sbox/screen/eraserportable-en/09.png)

*ስእል 3፤ የፎልደር ማሰሻ መስኮት*


**ደረጃ 7**፦ አዲስ ለፈጠርነው ፎልደር/ማህደር የመረጥነውን ስም **ለመጻፍ/ለማስገባት** ይህንን ![](/sbox/screen/eraserportable-en/10.png) **መንካት/ክሊክ** 

![](/sbox/screen/eraserportable-en/11.png)

*ስእል 4፤ አዲስ የተፈጠረው ፎልደር በፎልደር ማሰሻ መስኮቱ ይታያል*


**ማስታወሻ**፦ ይህን ፕሮግራም እንደምንጠቀም ሌላ ሰው እንዳያውቅብን ከፈለግን **ተንቀሳቃሽ ኢሬዘር** ያለበትን ፎልደር ስም የተለየ ስም ልንሰጠው እንችላለን። 


**ደረጃ 8**፦ **ተንቀሳቃሽ ኢሬዘር (Portable Eraser)** የተቀመጠበትንና በኋላም ለአገልግሎት የሚከፈትበትን ፎልደር ትክክለኝነት ለማረጋገጥ ይህንን የይሁንታ መግለጫ  ![](/sbox/screen/eraserportable-en/12.png) **መንካት/ክሊክ**። ይህም ወዲያውኑ ወደ *Choose Install Location* መስኮት ይመልሰናል።

**ደረጃ 9**፦ ፕሮግራሙን ለመቅዳት (extraction) ይህንን  ![](/sbox/screen/eraserportable-en/13.png) ማዘዣ **መንካት/ክሊክ**፤  የመክፈት ሒደቱ ሲጠናቀቅ ይህንን ![](/sbox/screen/eraserportable-en/14.png) ማረጋገጫ **መንካት/ክሊክ**።

**ደረጃ 10**፦ ወደ ውጫዊ የመረጃ ማጠራቀሚያው ወይም የማስታወሻ ቋት (USB memory stick) በመሔድ ፎልደሩን **መክፈት**፤ ከዚያም *በስእል 5* እንደሚታየው **የተንቀሳቃሽ ኢሬዘር (Portable Eraser)** ፕሮግራም በትክክል መገልበጡን መመልከትና ማረጋገጥ። 

![](/sbox/screen/eraserportable-en/15.png)

*ስእል 5፤ የተንቀሳቃሽ ኢሬዘር ፕሮግራም በውጫዊ ተንቀሳቃሽ የመረጃ ማከማቻ ቋት ውስጥ በትክክል ተገልብጦ ይታያል*


**ደረጃ 11**፦ **ተንቀሳቃሽ ኢሬዘርን (Portable Eraser)** ሥራ ለማስጀመር/ለመክፈት ይህንን  ![](/sbox/screen/eraserportable-en/16.png) ፋይል **በእጥፍ-ንኬት** መንካት።

ስለ ፕሮግራሙ አሠራርና አጠቃቀም ዝርዝር መረጃ ለማግኘት ስለ [**ኢሬዘርን (Eraser)**](/am/eraser)  የሚያወሳውን ምእራፍ መመልከት ይቻላል።



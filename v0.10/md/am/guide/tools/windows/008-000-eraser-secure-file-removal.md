

---

lang: am
community: guide
type: tools
legacy: True
child: False
os: windows
weight: 008
title: Eraser - Secure File Removal

---

**ዋና ገጽ**  

[**www.heidi.ie/eraser**](http://www.heidi.ie/eraser/) 



**ፕሮግራሙን ለመጫን ኮምፒውተራችን ምን ያስፈልገዋል?**

- ፕሮግራሙ ከሁሉም የዊንዶው አይነቴዎች ጋራ ይሠራል 


**በዚህ መመሪያ ውስጥ ለአገልግሎት የዋለው አይነቴ **

- 5.86a <br>


***ማስታወሻ**፦  ምንም እንኳን በዚህ ምእራፍ ባይካተቱም አዳዲስ **የኢሬዘር** አይነቴዎችን ከፕሮግራሙ ፈጣሪዎች መካነ ድር ላይ ማግኘትና መጫን ይቻላል። በተጨማሪም **በማይክሮሶፍት ዊንዶውስ** ላይ **.Net Framework** የተባሉትን መጫን አስፈላጊ ሊሆን ይችላል።  ዝቅተኛ የኢንተርኔት ባንድዊድዝ ለሚጠቀሙ **.Net Framework**ን መጫን ረዘም ያለ ጊዜ ሊወስድ ይችላል።*



**በኢሬዘር ለመጠቀም የሚያስፈልግ ፈቃድ/ላይሰንስ**

- በነጻ የሚገኝ እና ምንጩም በግልጽ የሚታወቅ ሶፍትዌር (Freeware) 



**አስፈላጊ ንባብ**፦
- **የኢንተርኔት ደኅንነት መጽሐፍ** ምእራፍ [**6. ስሱ መረጃዎችን በጥንቃቄ ማጥፋት የሚቻለው እንዴት ነው?**] (/am/chapter-6)

**ኢሬዘርን መጠቀም ለመጀመር የሚፈጀው ጊዜ**
- 20 ደቂቃ



**ከኢሬዘር ምን ጥቅም እናገኛለን?**

- የማንፈልጋቸውን ፋይሎችን ለዘለቄታው ከኮምፒውተራችን ላይ ማጥፋት ወይም መደምሰስ እንችላለን፤ 
- የተወገዱ ነገር ግን ተመልሰው ሊገኙ የሚችሉ (recoverable) ፋይሎችን ለዘለቄታው ከኮምፒውተራችን ማጥፋት እንችላለን፤



**ጂኤንዩ ሊኑክስ፣ ማክ ኦፕሬቲንግ ሲስተም እና ሌሎች የማይክሮሶፍት ዊንዶውስ ፕሮግራሞች**፦


**በጂኤንዩ/ሊኑክስ** ፋይሎችን እና የፋይል አቃፊ ማህደሮችን/ፎልደሮችን እስከወዲያኛው ለማጥፋት ወይም በዲስክ ላይ የሚገኙ ነጻ ሥፍራዎችን ለማጽዳት የሚያስችለውን አስተማማኝ የመደምሰሻ ፓኬጅ  እዚህ ማግኘት ይቻላል [**used from the terminal**](http://www.ghacks.net/2010/08/26/securely-delete-files-with-secure-delete/) ። ሌላውን አስተማማኝ መሣሪያ ደግሞ  ከዚህ ምንጭ [**integrated with a graphical file manager**](http://techthrob.com/2010/07/07/adding-a-secure-delete-option-to-nautilus-file-manager-in-linux/) ሊሆን ይችላል።

**በማክ ኦፕሬቲንግ ሲስተም**  ፋይሎችን እና የፋይል አቃፊዎችን ለዘለቄታው ለማስወገድ ከተፈለገ **በFinder** መምረጫ ስር የሚገኘውን *Secure Empty Trash...* መጠቀም ይቻላል። እንዲሁም **የማክ ኦፕሬቲንግ ሲስተም** የአጠቃላይ ፕሮግራም *Disk Utility* በመጠቀም በአስተማምኝ ሁኔታ ዲስኩን ሙሉ በሙሉ  ወይም በውጫዊና ውስጣዊ በውስጠኛውም ዲስኮች ላይ የሚገኙ ነጻ ሥፍራዎችን ማጽዳት ይቻላል። 


በ **ማይክሮሶፍት ዊንዶውስ** ፋይሎችን እና የፋይል አቃፊዎ ማህደሮችን የተደመሰሱ ፋይሎች ከሚጠራቀሙበት **Recycle Bin** ለማጽዳት ከተፈለገ በዚህ ምዕራፍ ከተገለጸው **ኢሬዘር** በተጨማሪ [**ሲክሊነር**](/am/ccleaner) መጠቀም ይቻላል። **ሲክሊነር** በዲስክ ውስጥ ያለን ነጻ ሥፍራ ሊያጸዳ ይችላል። መረጃዎችን በአስተማማኝ ሁኔታ ለመሰረዝ ጥቅም ላይ እንዲውል የሚመከረው [**Freeraser**](http://www.freeraser.com/) ነው።


በተጨማሪም የሚከተሉትን ባለብዙ ገጽ መሣርያዎችንም መጠቀም ይመከራል፤ [**DBAN - Darik's Boot And Nuke**](http://www.dban.org/)። ይህ ፓኬጅ ፋይልን ወደ ሲዲ ለመገልበጥ እንዲሁም ኮምፒውተሩን ከሲዲ  ለመክፈት ይጠቅማል። **ዲቢኤኤን (DBAN)** ፈልጎ ያገኘው በሐርድ ዲስክ ውስጥ የሚገኙ መረጃዎችና ፋይሎች ሙሉ በሙሉ ለማስወገድ ያገለግላል። ብዙ ፋይሎችን በአንድ ጊዜ ለማጥፋት ወይም ፋይሎችን በአስቸኳይ ማጥፋት የሚያስፈልግበት ሁኔታ ሲፈጠር **ዲቢኤኤን (DBAN)** ተመራጭ መሣሪያ ነው።



## 1.1 ፕሮግራሙን አገልግሎት ላይ ከማዋል በፊት መታወቅ ያለባቸው ጠቃሚ መረጃዎች ##

**ኢሬዘር** ስሱ የሆኑ መረጃዎችን ከኮምፒውተር ላይ ለዘለቄታው ለመሠረዝ ወይም *ለማጽዳት* ያገለግላል። ይህም ተግባራዊ የሚሆነው ሊሠረዝ በተፈለገው ፋይል ላይ ሌላ መረጃ ደራርቦ በመጻፍ ነው። በዚህ መንገድ እንዲወገዱ ወይም እንዲጸዱ የምንፈልጋቸውን ፋይሎች እና ማህደሮች መምረጥ ይቻላል። 

መኖራቸውን ሳናውቅ በኮምፒውተራችን ላይ የተቀመጡ ፋይሎችን ለማጽዳት **ኢሬዘር** አስተማማኝ አገልግሎት ይሰጣል። ይህም በመደበኛው **ዊንዶው** ፋይል መሰረዣ መንገድ የተወገዱ ፋይሎችን እንዲሁም ቀደም ባለ አገልግሎት ተደርቦ የተጻፈባቸውን የተደረገባቸውን መረጃዎች ይጨምራል። 

- ፋይሎችን **በኢሬዘር** ለማጽዳት ፕሮግራሙን ራሱን እቅድ ማስያዝ ወይም በፈለግነው ጊዜ ራሳችን ማጽዳት እንችላለን።
- **ኢሬዘር** በተወሰነው የጊዜ እቅድ ውስጥ በራሱ እንዲያጸዳ ከተፈለገ ኮምፒውተሩ በታቀደው ጊዜ ክፍት መሆን ይኖርበታል፤ ካልሆነ ግን ፋይሎችን የማጽዳቱ ተግባር ይስተጓጎላል። 
- **ኢሬዘር** በመጠቀም መረጃዎች/ፋይሎች ከተወገዱ በኋላ ፋይሉን እንደገና በሚመልስ ፕሮግራም ተጠቅሞ መልሶ ማግኘት አይቻልም።
- ለበለጠ አስተማማኝ አገልግሎት፣  **ኢሬዘር** ከሦስት እስከ ሰባት ጊዜ ደራርቦ እንዲጽፍ (overwrite) እና እንዲያጠፋ ማዘዝ ያስፈልጋል።
- **ኢሬዘር** ነጻ የኮምፒውተራችን ላይ የሚገኙ ባዶ/ክፍትሥፍራዎችን ለማጽዳት ሊውል ይችላል። ይህም ማለት ቀደም ሲል  በአግባቡ ያልተወገዱ እና በጽንሰ ሐሳብ ደረጃም በድጋሚ የመመለስ ዕድል አላቸው ተብሎ የሚገመቱ ፋይሎችን ለዘለቄታው ለማጽዳት ይውላል።


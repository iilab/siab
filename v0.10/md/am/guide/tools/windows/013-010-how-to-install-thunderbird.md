

---

lang: am
community: guide
type: tools
legacy: True
child: True
os: windows
weight: 1
depth: 3
title: How to Install Thunderbird

---

በዚህ ክፍል የሚዳሰሱ ርእሰ ጉዳዮች

- [**2.0 የተንደርበርድ አጫጫን**](#2.0)
- [**2.1 በተንደርበርድ ግሎባል ሰርች እና ኢንዴክሰር እንዳይሠሩ ማድረግ**](#2.1)
- [**2.2 የኢሜይል አካውንትን በተንደርበርድ ማስመዝገብ**](#2.2)
- [**2.3 ብሎጎችን፣ የዜና ማስታወሻዎችን እና የኒውስግሩፕ አካውንቶችን በተንደርበርድ ማስመዝገብ**](#2.3)

-------


<a name="2.0"></a>
## 2.0 የተንደርበርድ አጫጫን ##

**ተንደርበርድን** መጫን ቀላልና በአጭር ጊዜ ሊጠናቀቅ የሚችል ነው። **ተንደርበርድን** ለመጫን የሚከተሉትን ደረጃዎች መከተል ይገባል። 


**ደረጃ 1**፦ ይህንን ![](/sbox/screen/thunderbird-en/01.png) ምልክት **በእጥፍ ንኬት** ስንከፍተው *Open File - Security Warning* የሚሰው ሳጥን ይመጣል። ከዚያም ![](/sbox/screen/thunderbird-en/02.png) የሚለውን ማዘዣ **በመንካት/ክሊክ** በስእሉ የሚታየውን ገጽ ሥራ ማስጀመር፤

![](/sbox/screen/thunderbird-en/03.png) 

*ስእል 1፤ Extracting የሚባለው የሒደት ማሳያ*


**የተንደርበርድ** ፋይሎች ተሰብስበው (extracting) ካለቁ በኋላ *Welcome to the Mozilla Thunderbird Setup Wizard* መስኮት ይከፈታል።


**ደረጃ 2**፦ ወደ ቀጣዩ ደረጃ ለመሔድ ይህንን ምልክት ![](/sbox/screen/thunderbird-en/04.png) **በመንካት/ክሊክ** *Mozilla Thunderbird - Setup Type* የተባለው መስኮት ይከፈታል።

**Step 3**፦ መደበኛውን የፕሮግራሙን የአሠራር ምርጫ (settings) ለመቀበልና በስእሉ የሚታየውን  ገጽ ለመክፈት በድጋሚ ይህንን ምልክት  ![](/sbox/screen/thunderbird-en/04.png) **በመንካት/ክሊክ**፤

![](/sbox/screen/thunderbird-en/05.png)

*ስእል 2፤ የሞዚላ ተንደርበርድ የክለሳ ገጽ (Summary screen)*


**ደረጃ 4**፦ የመጫን ሒደቱን ለመጀመር  ይህንን ![](/sbox/screen/thunderbird-en/06.png) ማዘዣ **መንካት**። **Mozilla Thunderbird - Installing** የሚለው ሒደቱ የደረሰበትን ደረጃ የሚያሳየን ሳጥን ይከፈታል። ሒደቱ ሲያበቃም የሚከተለው ገጽ ይከፈታል፤

![](/sbox/screen/thunderbird-en/07.png)

*ስእል 3፤ Completing the Mozilla Thunderbird Setup Wizard  ገጽ*


**ደረጃ 5**፦ ሒደቱ መጠናቀቁን ለማረጋገጥ ይህንን  ![](/sbox/screen/thunderbird-en/08.png)  ማረጋገጭ **መንካት/ክሊክ**

**ጥቆማ**፦ *በስእል 3* እንደሚታየው *Launch Mozilla Thunderbird now* የሚለውን በመምረጥ ሞዚላ ተንደርበርድ ወዲያውኑ ሥራ እንዲጀመር አዝዘነው ከሆነ **ተንደርበርድ** በራሱ ይከፈታል። ለወደፊቱ ፕሮግራሙን ለመክፈት በዴስክቶፕ ላይ የሚገኘውን **የተንደርበርድ** ምልክት **በእጥፍ-ንኬት** መክፈት ወይም ደግሞ ይህን መንገድ መከተል **Programs > Mozilla Thunderbird > Mozilla Thunderbird**።


<a name="2.1"></a>
## 2.1 በተንደርበርድ ግሎባል ሰርች እና ኢንዴክሰር እንዳይሠሩ ማድረግ ##


**ማስጠንቀቂያ**፦ *የተንደርበርድን** የአሠራር ብቃት ለማሻሻል በቅድሚያ *Global Search and Indexer* የሚለው አገልግሎት መጥፋት (turned off) አለበት። እንደ ኢሜይሎቻችን መጠን እና ብዛት ያለማቋረጥ መረጃዎችን በኮምፒውተራችን ሐርድ ድራይቭ ላይ ደርቦ በመጻፍ (over-writing) ፍጥነቱን ሊቀንስብን ይችላል። ሐርድ ድራይቫችን እየሞላ በሔደ መጠን የኮምፒውተራችንን ልዩ ልዩ ክፍሎች አሠራር ፍጥነት ያዘገየዋል።

*Global Search and Indexer* የሚባለውን አማራጭ ለማጥፋት (turn off) የሚከተሉትን ደረጃዎች መከተል ነው።


**ደረጃ 1**፦ **በተንደርበርድ** ዋና መስኮት ውስጥ **በTools > Options** የሚለውን በመንካት *የOptions* መስኮት መክፈት።

**ደረጃ 2**፦ ከታች በስእሉ እንደሚታየው ተያያዥ ንኡስ ክፍሎችን ለመክፈት ይህንን ![](/sbox/screen/thunderbird-en/09.png) መግቢያ **መንካት/ክሊክ**

![](/sbox/screen/thunderbird-en/10.png)

*ስእል 4፤ የOptions መስኮት በAdvanced ኪስ/ንኡስ ክፍል ስር የሚተኙ አገልግሎቶችን ያሳያል*


**ደረጃ 3**፦ *Advanced Configuration* በሚለው ክፍል ስር የሚገኘውን *Enable Global Search and Indexer* በሚለው ፊት ለፊት የሚገኘውን ሳጥን በመንካት ባዶ በማድረግ *እንዳይሠራ (disable)* ማዘዝ።

![](/sbox/screen/thunderbird-en/11.png)

*ስእል 5፤ የAdvanced Configuration ክፍል*

አሁን ይህ አማራጭ አገልግሎት ተሰንክሏል (disabled)፤ የኢሜይል አካውንታችንን **በተንደርበርድ** ለማስመስገብም ዝግጁ ነን ማለት ነው።


<a name="2.2"></a>
## 2.2 የኢሜይል አካውንትን በተንደርበርድ ማስመዝገብ ## 


**ተንደርበርድን** ለመጀመሪያ ጊዜ ስንጭን *Import Wizard - Import Settings and Mail Folders* የሚለው መስኮት ይታያል።

**ደረጃ 1**፦ አገልግሎቱ ምንም ነገር ከውጭ ወደ ውስጥ እንዳያስገባ *Don't import anything* የሚለውን አማራጭ **በመምረጥ** በስእሉ የሚታየውን ማስመሰል፤
 
![](/sbox/screen/thunderbird-en/12.png)

*ስእል 6፤ የማስገቢያ/ማምጫ መርጃ፣ ከአሰራሮቹ እና ከፎልደሮች ጋራ*


**ደረጃ 2**፦ በስእሉ የሚታየውን ገጽ ለመክፈት ይህንን ![](/sbox/screen/thunderbird-en/04.png) ማዘዣ **መንካት/ክሊክ** 

![](/sbox/screen/thunderbird-en/13.png)

*ስእል 7፤ የሜይል አካውንት ማዘጋጃ መስኮት*


**ደረጃ 3**፦ በተገቢው ቦታ ስማችንን፣ የኢሜይል አድራሻችንን እና የይለፍ ቃላችንን **መጻፍ**፤ ፕሮግራሙ የይለፍ ቃላችንን በራሱ እንዳይመዘግብና እንዳያስታውስ *Remember my password* የሚለውን በአልመምረጥ መሰንከል። መስኮቱ ከላይ *በስእል 7* የሚታየውን ይመስልልናል፤


**ደረጃ 4**፦ በቀጣዩ ስእል የሚታየውን ገጽ ለመክፈት ይህንን ![](/sbox/screen/thunderbird-en/14.png)  ማዘዣ **መንካት/ክሊክ** 

![](/sbox/screen/thunderbird-en/15.png)


*ስእል 8፤ የአካውንት አገልግሎት መወሰኛ መስኮት ፎልደሮችን እና መልእክቶችን ከተለያዩ ኮምፒውተሮች ለማግኘት የሚያስችለው **IMAP - Access folders and messages from multiple computers** አማራጭ ተመርጦለት*


## አይማፕ (IMAP) እና ፒኦፒ (POP)፦ መግለጫ እና አጠቃቀም ###


**የኢንተርኔት መልእክት መክፈቻ ፕሮቶኮል (Internet Message Access Protocol)** (**አይማፕ (IMAP)**) እና **የፖስታ ቤት ፕሮቶኮል (Post Office Protocol)** (**ፒኦፒ (POP)**) ኢሜይሎችን ለመቀበል እና ለማጠራቀም የሚረዱ ሁለት መንገዶች ናቸው።  

- **የኢንተርኔት መልእክት መክፈቻ ፕሮቶኮል (Internet Message Access Protocol)** (**አይማፕ (IMAP)**)፦ **አይማፕ (IMAP)** ስንጠቀም ሁሉም ፎልደሮቻችን (*Inbox*, *Drafts*, *Templates*, *Sent*, *Trash* እና ሌሎቹንም ጨምሮ) በኢሜይል ሰርቨር ላይ ይቀመጣሉ። ስለዚህም እነዚህን ፎልደሮች ከተለየ ኮምፒውተር ማግኘት እንችላለን። ሁሉም መልእክቶች በሰርቨሩ ላይ ይቀመጣሉ። መጀመሪያ ወደ ኮምፒውተራችን የሚወርዱት (downloaded)እና የሚታዩን የኢሜይል መልእክቶቹ መሠረታዊ መረጃዎች ብቻ (የተላከበት ቀንና ሰዓት፣ የመልእክቱ አርእስት፣ የላኪው ስም ወዘተ)  ናቸው። የመልእክቶቹ ሙሉ ይዘት የሚወርደው መልእክቶቹን ስንከፍታቸው ነው።   **ተንደርበርድ** የተወሰኑ ወይም የሁሉም መልእክቶቻችን ቅጂ በኮምፒውተራችን ላይ እንዲከማች  እንዲያደርግ ማዘዝም እንችላለን። ይህ ማለት የኢንተርኔት ግንኙነት ባይኖረንም መልእክቶቹን ከፍተን ማግኘት እንችላለን ማለት ነው። **በአይማፕ (IMAP)** አንድን መልእክት ወይም ማህደር/ፎልደር ስንደመስስ በተመሳሳይ ከኮምፒውተራችንም ከሰርቨሩም ይጠፋል።

- **የፖስታ ቤት ፕሮቶኮል (Post Office Protocol)** (**ፒኦፒ (POP)**)፦ **ፒኦፒ (POP)** ስንጠቀም በሰርቨር ላይ የሚቀመጠው *ኢንቦክስ (Inbox)* የሚባለው (አዲስ የሚላኩልን መልእክቶች የሚገቡበት ማህደር) ብቻ ነው። ሌሎቹ ፎልደሮች/ማህደሮች በሙሉ በኮምፒውተራችን ላይ ይቀመጣሉ። ስለዚህም መልእክቶቹን ወደ ኮምፒውተራችን ካወረድን በኋላ *በኢንቦክስ (Inbox)* ፎልደር ውስጥ እንዳሉ መተው ወይም ከሰርቨሩ ላይ ማጥፋት እንችላለን። የኢሜይል አካውንታችንን ከተለየ ኮምፒውተር ከከፈትን መመልከት የምንችለው *በኢንቦክስ (Inbox)* ፎልደር ውስጥ ያሉትን ያልተደመሰሱ ወይም አዲስ የመጡ መልእክቶች ብቻ ይሆናል።


**ደረጃ 5**፦ አካውንታችንን ለመፍጠር ይህንን ![](/sbox/screen/thunderbird-en/16.png) ማዘዣ **መንካት**፤ ተከትሎ **በተንደርበርድ** ዋና ገጽ *All Folders* በሚለው ንኡስ ክፍል የግራ ጠርዝ የኢሜል አካውንታችን ይታያል፤ በስእሉ እንደሚታየው፤

![](/sbox/screen/thunderbird-en/17.png)

*ስእል 9፤ የሞዚላ ተንደርበርድ የተጠቃሚዎች ዋና ገጽ አዲስ የተፈጠረውን የጂሜይል አካውንት ያሳያል*


**ማስታወሻ**፦ ሌላ የኢሜይኢ አካውንት ለመጨመር ከፈለግን *በስእል 7* የሚታየውን ገጽ ለመክፈት **File > New > Mail Account...** በሚለው መንገድ መሔድ፤ ከዚያም እስካሁን **ከደረጃ 3** እስከ **ደረጃ 5** ያየነውን መድገም ነው።
 
የኢሜይል አካውንቶቻችንን **በተንደርበርድ** ካስመዘገብን በኋላ በሌላ ጊዜ ዋናውን የተጠቃሚዎች ማዘዣ ስንከፍት በስእሉ እንደሚታየው ለእያንዳንዱ አካውንት የይለፍ ቃላችንን እንድናስገባ/እንድንጽፍ እንጠየቃልን። 

![](/sbox/screen/thunderbird-en/20.png)

*ስእል 10፤ የይለፍ ቃል መጠየቂያ መስኮት*
 

**ማስታወሻ**፦ የኢንተርኔት ደኅንነትን እና ምሥጢራዊነትን ከመጠበቅ አንጻር የይለፍ ቃሎችን እዚያው ፕሮግራም ላይ እንዲታወሱ ማድረግ ወይም ማስቀመጥ የሚመከር ባይሆንም **ተንደርበርድ** *እናት የይለፍ ቃል (Master Password)* ሊሰጠን ይችላል። ይህ አገልግሎት በቅድሚያ ካስመዘገብናቸው አካውንቶች ጋራ የተያያዙ የይለፍ ቃሎችን ለመጠበቅ የሚያስችል አንድ የይለፍ ቃል ብቻ እንድንጠቀም ይስችለናል። ስለዚህ ዝርዝር መረጃ ለማግኘት ይህንን ክፍል ማንበብ ያስፈልጋል፦ [**3.3 የተንደርበርድን የደኅንነት መጠበቂያ አማራጮች መጠቀም**](/am/thunderbird_security#3.3) - **The Password tab**


<a name="2.3"></a>
## 2.3 ብሎጎችን፣ የዜና ማስታወሻዎችን (news feeds) እና የኒውስግሩፕ አካውንቶችን በተንደርበርድ ማስመዝገብ ##

ብሎጎችን፣ የዜና ማስታወሻዎችን (news feeds) እና የኒውስግሩፕ አካውንቶችን በተንደርበርድ ለማስመዝገብ የሚከተሉትን ደረጃዎች መከተል ያስፈልጋል።

**ደረጃ 1**፦ *Account Wizard > New Account Setup* የሚባለውን መስኮት ለመክፈት **File > New > Other Accounts** የሚለውን መንገድ መከተል።


**ደረጃ 2**፦ *Blogs & Newsfeeds* ወይም *Newsgroup* አካውንት ከሚሉት አንዱን መምረጥ፤ ከዚያም ይህንን ![](/sbox/screen/thunderbird-en/04.png) ማዘዣ **መንካት**፤ ቀጥሎ በስእሉ የሚታየው ገጽ ይከፈታል፤
 
![](/sbox/screen/thunderbird-en/21.png)

*ስእል 11፤ የአካውንት ስም መስጫ መስኮት*


**ደረጃ 3**፦ ቀጣዩን መስኮት ለመክፈት ይህንን  ![](/sbox/screen/thunderbird-en/04.png) ማዘዣ **መንካት** 

![](/sbox/screen/thunderbird-en/22.png)

*ስእል 12፤ ሒደቱን በትክክል መጨራሳችንን የሚያበስር መስኮት*


**ደረጃ 4**፦ አካውንት የመፍጠር ሒደቱን ለማጠናቀቅ እና ወደ **ተንደርበርድ** የማዘዣ ገጽ ለመመለስ ይህንን  ![](/sbox/screen/thunderbird-en/08.png) ማረጋገጫ **መንካት**።

አሁን **ተንደርበርድ** የተሻለ አገልግሎት እንዲሰጥን አድርግን አሠራሩን መርጠን ጨርሰናል። ወደ ቀጣዩ ክፍል ማለትም [**የተንደርበርድን የደኅንነት መጠበቂያ አማራጮች መጠቀም**](/am/thunderbird_security) መሔድ እንችላለን።



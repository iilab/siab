

---

lang: am
community: guide
type: tools
legacy: True
child: False
os: internet
weight: 010
title: RiseUp - Secure Email Service

---

**ዋና ገጽ (Homepage)**

[**https://riseup.net/**](https://riseup.net/)


**ኮምፒውተራችን ምን ያስፈልገዋል?**

- የኢንተርኔት ግንኙነት

- **ራይዝአፕ** የበለጠ ውጤታማ ሆኖ የሚሠራው **በፋየርፎክስ** የመረጃ መረብ ማሰሻ ነው። 


**በራይዝአፕ ለመጠቀም የሚያስፈልግ ፈቃድ/ላይሰንስ**

- ነጻ ሶፍትዌር (Freeware)


**አስፈላጊ ንባብ**፦

- **የኢንተርኔት ደኅንነት መጽሐፍ** ምእራፍ [**7. የኢንተርኔት ግንኙነታችንን በምሥጢር መያዝ ይቻላል? እንዴት?**] (/am/chapter-7)


**ይህን መሣሪያ መጠቀም ለመጀመር የሚፈጀው ጊዜ**

- 20 ደቂቃ


**ከዚህ መሣሪያ ምን ጥቅም እናገኛለን?**

- የተጠቃሚዎች ማኅበረሰብ ፍላጎት የሚመራው፣ ከማስታወቂያ ነጻ የሆነ የኢሜይል አድራሻ/አካውንት ይኖረናል

- ኢንክሪፕትድ በሆነ የኢንተርኔት ግንኙነት ምሥጢራዊነቱ አስተማማኝ የሆነ የመረጃ ልውውጥ ለማድረግ እንችላለን፤ የኢሜይል አድራሻችንን በኢንተርኔት ወይም በኢሜይል ፕሮግራም ማግኘት እንችላለን። 

- የኢሜይል አድራሻችንን እንደፈለግን መለወጥ እንችላለን፤ የኤሜይል ሳጥናችንን የመያዝ አቅም መወሰን እንችላለን፤ እንዲሁም ሌሎች **ራይዝአፕ**ን እንዲቀላቀሉ መጋበዝ እንችላለን። 


<a name="alternatives"></a>

**አማራጭ የኤሜይል አገልግሎቶች (Alternative Email Services)**፦ ምንም እንኳን **ራይዝአፕ** ለኢንተርኔት ምሥጢራዊነት እና ደኅንነት ቅድሚያ በሚሰጡ አስተማማኝ ብድኖች የሚተዳደር አስተማማኝ የኢሜይል አገልግሎት ቢሆንም በብዙ ተጠቃሚዎች ዘንድ የተለመደ ባለመሆኑ አትኩሮት ሊስብ እንደሚችል መገንዘብ ይገባል። በአንዳንድ ሁኔታዎች ይህን መሰል አዲስ አገልግሎቶችን ከመጠቀም ይልቅ በምንኖርበት አካባበቢ ብዙዎች የሚጠቀሙበትን የኢሜይል አገልግሎት በመጠቀም ራስን መደበቅ የተሻለ ሊሆን ይችላል። ስለዚህም ወደ **ራይዝአፕ** ተጠቃሚነት ለመምጣት ስንወስን የደኅንነታች ሁኔታ ለአደጋ አለመጋለጡን ማረጋገጥ አለብን። አንድን የኢሜይል አገልግሎት ለመጠቀም ስንወስን የሚከተሉትን ነጥቦች ከግምት እንድናስገባ እንመከራለን፦

1. አገልግሎቱ **ኢንክሪፕት የተደረጉ መንገዶችን በመጠቀም (use of encrypted channels)** ማንኛውንም መረጃ ለመለዋወጥ ይፈቅዳልን? ይህ ማለት ለምሳሌ *https* እና ሌሎችም በኤስኤስኤል (SSL) ኢንክሪፕት የሆኑ እንደ IMAPs ፣ POP3s እና SMTPs የመሳሰሉትን በመጠቀም ኢሜይሎቻችንን ለመክፈት የሚስችሉን መሆናቸው ማረጋገጥ እንደማለት ነው። ከኢንክሪፕሽን ጋራ የተያያዘ ችግር (ለምሳሌ የኢንክሪፕሽን ሰርተፊኬት) እንደሌለበትም ማጣራት ያስፈልጋል።

2. **የኢሜይል  አግልግሎቶቹ በአስተማማኝ ሁኔታ የሚተዳደሩና ጥበቃ የሚደረግላቸው ናቸውን?** አገልግሎቶቹ የመረጃዎቻችንን ደኅንነት በሚገባ ሊጠብቁ በሚችሉ ባለሞያዎች የሚተዳደሩ ናቸውን? መረጃዎቻችንን በማንኛውም ምክንያት (የንግድ፣ የፖለቲካ፣ የሃይማኖች ወዘተ ጥቅሞች) ለሌላ ሦስተኛ ወገን አሳልፈው እንደማይሰጡ እንተማመንባቸዋል?

3. አግልግሎት ሰጪው የሚጠቀምባቸው ሰርቨሮች የት እንደሚገኙ፣ **በየትኛው አገር ሕግ እንደሚተዳደሩ** ወይም ኩባንያው የት እንደተመዘገበ እናውቃለን? ይህ ሁኔታ ከኢሜይሎቻችን እና ከመረጃዎቻችን ምሥጢራዊነትና ጥበቃ ጋራ ያለውን ግንኙነት በሚገባ ተገንዝበናል?

በአንዳንድ አገሮች **ጉግል ሜይልን (Google Mail)** መጠቀም የመረጃን ጥበቃችንን ደረጃ ብዙ ሳንቀንስ **ራይዝአፕን** ከመጠቀም በተሻለ ከሌላው ጋራ ተመሳስሎ ከእይታ ለመሰወር የበለጠ የሚመች ነው። 


### 1.1 ይህን መሣሪያ መጠቀም ከመጀመራችን በፊት ልናውቃቸው የሚገቡ ነገሮች ###
 
**ራይዝአፕ (RiseUp)** ለፖለቲካዊና ለማኅበራዊ ፍትሕ ለሚታገሉ ግለሰቦች እና ድርጅቶች ምሥጢራዊነቱ አስተማማኝ የሆነ የኢሜይል እና የሆስቲንግ አገልግሎት ለመስጠት የቆሙ ድርጅቶች ስብስብ ነው። እነዚህ አገልግሎቶች በነጻ የሚሰጡ በመሆናቸው የኢሜይል አካውንታችን በሚይዘው መረጃ መጠን ከሌሎቹ ጋራ ሲወዳደር አነስተኛ ነው። ይህም የሚሆነው ሌሎቹ በማስታወቂያ ገቢ ጥቅም የሚመሩና ቀዳሚ ግባቸውም የመረጃ ደኅንነት መስጠት ባለመሆኑ ለኢሜይሎች የሚሰጡትን የይዞታ መጠን ከፍ ማድረግ ስለሚችሉ ነው። **በራይዝአፕ** የኢሜይል አድራሻ/አካውንት ለመክፈት ቀድሞ አባል ከሆነ ወይም ደግሞ **በዲጂታል ደኅንነት ፕሮጀክት (Digital Security Project)** ተሳታፊ ከሆነ ሰው የግብዣ ኮድ ማግኘት ያስፈልጋል። 


**ራይዝአፕ** ሙሉ በሙሉ የሚሠራው **Secure Sockets Layer** (**SSL**) በተባለው ዘዴ ነው። ይህም በራይዝአፕ እና በእኛ ኮምፒውተር  መካከል የሚደረገውን ግንኙነት ደኀንነትና ምሥጢራዊነት የሚያረጋግጥ ነው። ጥበቃው ኢሜሎቻችንን ደኅንነታቸው በተጠበቀ የግንኙነት ፕሮቶኮሎች (**POP**, **IMAP** and **SMTP** connections) በኩል የሚደረግ ነው። እነዚህ የኢሜይል ፕሮግራሙ ኢሜይላችንን ከፍተን (download) እንድናነብ የሚያስችሉን ናቸው።


**ራይዝአፕ** በተለይ **ከሞዚላ ታንደርበርድ (Mozilla Thunderbird)** ጋራ ይሠራል። **በሞዚላ ታንደርበርድ (Mozilla Thunderbird)** በኩል **የራይዝአፕ** የኢሜይል አድራሻችንን እንዴት መክፈት እንደምንችል ለማወቅ ስለ [**ተንደርበርድ (Thunderbird)**](http://securityinabox.org/am/thunderbird) የሚያስረዳውን ክፍል ማንበብ ይቻላል።


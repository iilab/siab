

---

lang: am
community: guide
type: tools
legacy: True
child: True
os: internet
weight: 4
depth: 3
title: FAQ and Review

---

<a name="5.0"></a>
## 5.0 የሚዘወተሩ ጥያቄዎች ##

ደበበ እና ቀነኒ **ራይዝአፕ**  ለአጠቃቀም ምቹ መሆኑ ብቻ ሳይሆን ለማኅበራዊ እሴቶች የሚሰጠው ቦታ አስደስቷቸዋል። ሆኖም ጥቂት የሚረብሿቸው ጥያቄዎችም አሉ። እንደመታደል ሆኖ ባልደረባቸው መሃሪ ጥያቄዎቻቸውን ሊመልስላቸው ይችላል።


<div class="background" markdown="1"> 

***ጥያቄ**፦ **IMP webmail**  እና  **Squirrelmail**ን የምንጠቀምባቸው የተለያዩ ሁኔታዎች ምንድን ናቸው?* 

***መልስ**፦   በመሠረቱ በሁለቱ መካከል ይህ ነው የሚባል ልዩነት የለም። አንደኛው  በተለያየ ምክንያት፣ ለምሳሌ ለጥገኛ ወይም ለሙከራ፣ አገልግሎት መስጠት ቢያቆም ወደሌላው በመሔድ አገልግሎቱን ማግኘት እንችላለን። **IMP webmail** ከእንግሊዝኛ ውጭ ላሉ በርካታ ቋንቋዎችም የሚሠራ መሆኑ ግን የሚጠቀስ ነው።* 


***ጥያቄ**፦ የራይዝአፕ አድራሻ/አካውንት ስፈጥር ስለራሴ ምንም መረጃ እንዳልተጠየኩ አስተውያለሁ።*

***መልስ**፦ ትክክል ብለሃል፤ ስለራስህ መረጃ እንድትሰጥ አትጠየቅም። ለማንኛውም ከ3-6 ወር ባለው የጊዜ ክፍተት የይለፍ ቃላችንን መቀየር እንዳለብን መርሳት የለብንም።*

 
***ጥያቄ**፦ እኔና ደበበ **የራይዝአፕ** የኢሜይል አድራሽ/አካውንት ባለቤቶች ሆነናል። አንተም እንዲኖርህ ለማድረግ የምንችለው እንዴት ነው?* 

***መልስ**፦ ሁለታችሁም የግብዣ ኮድ አውጥታችሁ ልትልኩልኝ ይገባል። ከዚያ የላካችሁልኝን የግብዣ ኮድ በመጠቀም **የራይዝአፕ** አድራሻውን እከፍትበታለሁ።*


</div>



**ማስታወሻ**፦ **ራይዝአፕ** በበጎ አድራጊዎች ስጦታ እና በበጎ ፈቃደኞች ጥረት ለትርፍ ከሚንቀሳቀሱ የኢሜይል አገልግሎት ሰጪዎች ጋራ እየተወዳደር የሚሠራ እንደመሆኑ ተግዳሮቶቹ ብዙ ናቸው። **ራይዝአፕ** **ክራብግራስ (Crabgrass)** የተባለ የራሱን **ፌስቡክ** አከል አማራጭ አቅርቧል። ይህም **ከፌስቡክ** ሌላ ተጨማአሪ አማራጭ መሆን የሚችልና መሠረታዊ መዋቅሩም ድብቅ ያልሆነ (open source) ነው። **ክራብግራስ (Crabgrass)** በጣም የተሻለ የምሥጢራዊነት እና የደኅንነት ጥበቃ ያለው ሲሆን በዋናነት የማኅበረሰብ አገልግሎት ሰጪዎች ወይም መንግሥታዊ ያልሆኑ ድርጅቶች እንዲሁም አካባቢ ደረጃ የሚንቀሳቀሱ ድርጅቶች እንዲጠቀሙበት ታስቦ የተሰራ ነው። **ራይዝአፕ** ከዚህም ሌላ ከዚህ በታች የተዘረዘሩትን ተወዳዳሪ ወይም የኢሜይል አገልግሎት አብዮት ሊፈጥሩ የሚችሉ አገልግሎቶችን ለመጀመር ያስባል።

- Collaborative Document Editing (**etherpad**)፦ ይህ አገልግሎት የተለያዩ ተጠቃሚዎች አንድን ዶክመንት በተመሳሳይ ጊዜ እንዲያርሙ ወይም የአርትኦት ስራ (edit) እንዲያደርጉ የሚያስችላቸው ነው። አገልግሎቱን የጋርዮሽ አርትኦት ልንለው እንችላለን።

- Encrypted Internet Proxy (**openvpn**)፦ ይህ አገልግሎት **ከቶር (Tor)** ጋራ ተመሳሳይነት ባለው ኢንክሪፕት የተደረገ የፕሮክሲ ሰርቨር  ኢንተርኔት ለመጠቀም የሚያስችለን ነው።

- Real-Time Chat (**XMPP**)፦ ይህ አገልግሎት በቀጥታ ቻት ለማድረግ የሚያስችል ነው። **ከጂሜይል (Gmail)** ቻት እና **ማይክሮሶፍት ኢንስታንት ሜሴጂንግ (Microsoft Instant Messaging)** ጋራ ተመሳሳይ ነው። 



<a name="5.1"></a>
## 5.1 የክለሳ ጥያቄዎች ##


- ኢሜይላችንን በዌብሜይል ወይም በኢሜይል ፕሮግራም ማንበብ ልዩነቱ ምንድን ነው?

- *Secure Socket Layer (SSL)* ምንድን ነው፣ የሚሠራውስ እንዴት ነው?

- ቨርቹዋል የትየባ ገበታ (virtual keyboard) ምንድን ነው፣ የሚሠራውስ እንዴት ነው?

- ለኢሜይላችን “alias” ወይም ቅጽል ስም/አድራሻ መፍጠር የምንችለው እንዴት ነው?

- አዲስ የተፈጠረ የግብዣ ኮድ አገልግሎት ሊሰጥ የሚችለው ለስንት ጊዜ ነው?




---

lang: am
community: guide
type: tactics
legacy: True
child: True
weight: 1
depth: 3
title: General tips on using social networking tools

---

- **ሁል ጊዜ ሊጠየቁ የሚገባቸው ጥያቄዎች፡**
      -	ኦንላይን የምናሰፍረውን መረጃ ሊያገኙ የሚችሉት እነማን ናቸው?
      - በማኅበራዊ ግንኙነት ገጾች ላይ የምናሰፍራቸውን መረጃዎች የሚቆጣጠረውና በባለቤትነት የሚይዘው ማን ነው?
      - ሌሎች ስለእኛ የሚጽፉት/የሚሰጡት መረጃ ምንድን ነው?
      - ጓደኞቼ ስለእነርሱ ያለኝን መረጃ ለሌሎች  ባጋራ ይፈቅዳሉ?
      - በገጾቹ የምናገኛቸው ሰዎች ሁሉ የሚታመኑ ናቸው?


- ምንጊዜም ወደ ማኅበራዊ ገጾች የምንገባበት **የይለፍ ቃል** አስተማማኝ መሆኑን ማረጋገጥ አለብን። ይህ ካልሆነ ግን የይለፍ ቃላችንን በግምት ወይም በስርቆት ማግኘት የቻለ ሰው ወደ አድራሻችን በመግባት ስለራሳችን እና ስለሌሎችም ያሉንን በርካታ መረጃዎች ሊወስድብን ይችላል። የይለፍ ቃሉን በየጊዜው በቋሚነት የመቀየር ልማድ ሊኖረን ያገባል። ለተጨማሪ ማስታወሻ [ምእራፍ 3ን. አስተማማኝ (የምሥጢር) የይለፍ ቃል መፍጠር እና መጠቀም](/am/chapter-3) መመልከት ነው።

- ማኅበራዊ መረቦች/ገጾች የሚሰጡትን የተለመደ **የደኅንነት አማራጮች (privacy settings)** አጠቃቀም መረዳት እና እንዴት መቀየር እንደሚቻል ማወቅ፤

- ለተለያዩ ሥራዎች እና ዘመቻዎች/ቅስቀሳዎች **የተለያዩ አድራሻዎችን/ስሞችን (separate accounts/identities)** መጠቀም የተመረጠ ነው። የማኅበራዊ መረቦች ደኅንነት ቁልፍ በአባሎቹ መካከል ያለው መተማመን ነው። የተለያዩ አድራሻዎችን መጠቀም ይህን መተማመን ለመፍጠር አንድ አማራጭ ነው።

- ለሕዝብ ክፍት ከሆኑ የኢንተርኔት መገልገያ ቦታዎች የማኅበራዊ መረቦች/ገጾች አድራሻችንን ስንከፍት ከፍተኛ ጥንቃቄ ማድረግ አለብን። ሕዝብ የሚያገለገልባቸውን ኮምፒውተሮች ስንጠቀም **የይለፍ ቃሉን እና የሐሰሳ ታሪኩን (browsing history)** ከማሰሻው (browser) መደምሰስ ያስፈልጋል።  [ምእራፍ 6. ስሱ መረጃዎችን በጥንቃቄ ማጥፋት የሚቻለው እንዴት ነው?](/am/chapter-6) በድጋሚ መመልከት ይቻላል።

- የተጠቃሚ ስማችንን፣ የይለፍ ቃሎችን እና ሌሎችንም የተለጠፉ መረጃዎች ደኅንነት ለመጠበቅ **ማኅበራዊ ገጾችን በhttps://** ብቻ መክፈት  ፈጽሞ ሊዘነጋ የማይገባው ነው። ከ“http://” ይልቅ “https://”ን  መጠቀም ከማሰሻችን ወደ ማኅበራዊ ገጹ መካከል የሚኖረው ትራፊክ ተጨማሪ ከለላ እንዲያገኝ ያደርጋል። ለተጨማሪ ማብራሪያ [ምእራፍ 8. ማንነትን መደበቅ እና የኢንተርኔት ሳንሱርን/እገዳን ማለፍ](/am/chapter-8) መመልከት።

- **የደረስንበት ማስታወሻ/ዘገባ (status updates)** በየጊዜው በማኅበራዊ ገጾች ላይ ከሚገባው በላይ ስለእኛ የሚገልጽ መረጃ እንዳንለጥፍ መጠንቀቅ አስፈላጊ ነው። በመረባችን ውስጥ ያሉትን ጓደኞቻችንን ብናምናቸው እንኳን፣ ሌሎች የማናውቃቸው ሰዎች በቀላሉ መልእክቶቹን  ማግኘት ይችላሉ።

- ብዙዎቹ የማኅበራዊ ግንኙነት መረቦች/ገጾች መረጃዎቻችንን ከሌሎች ማኅበራዊ መረቦች ጋራ እንድናቀናጅ ይፈቅዳሉ። ለምሳሌ በትዊተር ላይ የለጠፍነው/የጻፍነው ነገር ወዲያውኑ በፌስቡክ ገጻችን ላይ ሊነበብ/ሊለጠፍ ይችላል።  **የማኅበራዊ ገጾች አድራሻዎቻችንን ስናቀናጅ መጠንቀቅ ይኖርብናል**!  ምክንያቱም በአንዱ ላይ የደበቅነው ማንነታችን በሌላው አድራሻ የተነሣ ሊጋለጥ ይችላልና ነው።

- በማኅበራዊ መረቦች/ገጾች ላይ የምናሰፍረው መረጃ ይዘት ለአደጋ እንዳይጋለጥ በንቃት መመልከት አለብን። **የማኅበራዊ  ግንኙነት ድረ ገጾች ስሱ መረጃዎችን ለማስቀመጥ ቀዳሚ ምርጫችን ሊሆኑ አይገባም**!  መንግሥታት ማኅበራዊ ገጾች በቀላሉ በድንበራቸው ውስጥ እንዳይታዩ ማድረግ ይቻላሉ፤ በገጾቹ ላይ የሚገኙ ይዘቶች “ተቀባይነት የሌላቸው” (objectionable) ከመሰሉዋቸው ይህን ከማድረግ አይመለሱ ይሆናል። የድረ ገጾቹ አስተዳዳሪዎችም እንዲሁ ገጻቸው በአገሩ ውስጥ ሳንሱር እንዳይደረግባቸው ሲሉ “አስደንጋጭ/አሳሳቢ” የሚሉትን ይዘት ከገጹ ሊያነሱት ይችላሉ።


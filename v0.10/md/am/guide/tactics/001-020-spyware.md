

---

lang: am
community: guide
type: tactics
legacy: True
child: True
weight: 2
depth: 3
title: Spyware

---

ስፓይዌር በኮምፒውተራችን ላይ እና በኢንተርኔት ምን እየሠራን እንደሆነ የሚያሳየውን መረጃ ሰብስቦ ይህን ማወቅ ለሌለባቸው አካላት የሚያደርስ ሶፍትዌር ነው። ይህ ፕሮግራም በመተየቢያ ገበታ (keyboard) የጻፍናቸውን ቃላት፣ የማውሳችንን (mouse) እንቅስቃሴ፣ የጎበኘናቸውን ድረ ገጾች እና ሌሎችንም ዝርዝሮች መመዝገብ ለሦስተኛ ወገን ማስተላለፍ ይችላል። ይህ ቫይረስ የኮምፒውተራችንን ደኅንነት አደጋ ውስጥ የሚከት ሲሆን፤ ምሥጢራዊ መረጃዎቻችንን፣ የምንገናኛቸውን ሰዎች ማንነት እና የምናደርገውን እንቅስቃሴ ሁሉ ለሌሎች ወገኖች ይፋ የሚያደርግ ጭምር ነው። 

ኮምፒውተሮች በስፓይዌር የሚጠቁበት መንገድ ለቫይረስ ከሚጋለጡበት በእጅጉ የተቀራረበ ነው፤ ስለዚህም ቀደም ሲል ቫይረሶችን ስለመከላከል የተጠቀሰው በሙሉ ሁለተኛ ደረጃ [*ማልዌር*](/am/glossary#malware) ስፓይዌሮች ለመቋቋምም ይጠቅማል። የስፓይዌር ዋና ምንጮች ጤናማ ያልሆኑ ድረ ገጾች በመሆናቸው ለምንጎበኛቸው/ለምንከፍታቸው ድረ ገጾች ከፍተኛ ትኩረት መስጠት አለብን። የድረ ገጽ መፈለጊያችን (browser) የደኅንነት መጠበቂያዎችም በሚገባ ማስተካከል ይኖርባቸዋል።


<div class=background markdown=1>

**ሰለሞን**፦ እንዴት ነው ነገሩ፣ የስለላ ፊልም አስመሰላችሁት እኮ! ኮምፒውተርህ ስፓይዌር በምትሏቸው የስለላ ጭራቆች ተወሯል እያላችሁኝ ነው?

**ሐሰን**፦ ብታምንም ባታምንም ይህ የተለመደ ነው። ከኢንተርኔት ወደኮምፒውተርህ የገለበጥካቸው (downloaded) ፕሮግራሞች በእነዚህ ጭራቆች ባያስለክፍህ እንኳን ከጎነኘሃቸው ድረ ገጾች አንዱ ሊያስለክፍህ የሚችልበት እድል ዝቅተኛ አይደለም። ዊንዶውስ እና ኢንተርኔት ኤክስፕሎረር መጠቀምህ ደግሞ ለአደጋው የበለጠ ተጋላጭ ያደርግሃል። ኮምፒውተርህን አስ/ፈትሸኸው (scan) የማታውቅ ከሆነ ደግሞ ምን ያህል ጭራቆች በኮምፒውተርህ ላይ እንደተጫኑ ስታረጋግጥ ትገረማለህ።
</div>


### ጸረ ስፓይዌር ሶፍትዌር ###

ቀደም ሲል ካነሳነው አደጋ ኮምፒውተሮችን ለመጠበቅ ጸረ ስፓይዌር መሣሪያዎችን መጠቀም እንችላለን። ከእነዚህ የመከላከያ ፕሮግራሞች መካከል አንዱ [*ስፓይቦት (Spybot)*](/am/glossary#Spybot) ነው። ስፓይቦት ጸረ ቫይረስ ፕሮግራሞች የማይደርሱባቸውን ወይም የሚያልፏቸውን [*ማልዌሮች (malware)*](/am/glossary#malware) ካሉበት ፈልጎ ያገኛቸዋል፣ ያጠፋቸዋልም። ልክ እንደ ጸረ ቫይረስ [*ስፓይቦት (Spybot)*](/am/glossary#Spybot) ማሻሻያ በየጊዜው መጫን እና ፍተሻ (scan) ማካሄድ እጅግ አስፈላጊ ነው። 



<div class=getstarted markdown=1>

አጠቃቀም! [*ስፓይቦት - የጸረ ስፓይዌር መመሪያ (Spybot: Anti-Spyware Guide)*](/en/spybot_main)

</div>



### የስፓይዌር ወረራን መከላከል ###

- ድረ ገጾችን ስንጎበኝ በንቃት መመልከት የሚገቡን ነገሮች አሉ። በራሳቸው በቀጥታ (automatically) የሚከፈቱ (ብቅ የሚሉ) የመፈለጊያ መስኮቶች (browser windows) ሲያጋጥሙን በቸልተንነት **“ቀጥል”** ወይም **“አዎ”** (Yes or OK) ከማለት ይልቅ በቅድሚያ በጥንቃቄ ማንበብ አለብን። ጥርጣሬ የሚያሳድር ነገር ሲገጥመን “ፖፕ አፕ ዊንዶውስ”ን (pop up windows) በመስኮቱ የቀኝ ጫፍ ላይ የሚገኘውን የመዝጊያ ምልክት **“X”** በመጠቀም መዝጋት ይገባል፤ መስኮቱን **“የለም/ሰርዝ”** (Cancel) ከሚለው ይልቅ በ“X” መዝጋት ይመከራል። ይህ የመዝጊያ መንገድ (“X”) ሊያታልሉን/ሊያሳስቱን የሚፈልጉ ድረ ገጾች [*ማልዌሮችን (malwares)*](/am/glossary#malware) በኮምፒውተራችን ላይ እንዳይጨኑ ይረዳናል።

- የድረ ገጽ መፈለጊያችንን (Web browser) የደኅንነት ጥበቃ ማሻሻል ሌላው እርምጃ ነው። ለዚህም መፈለጊያችን በምንጎበኛቸው ድረ ገጾች ውስጥ ሊደበቁ የሚችሉ አደገኛ ፕሮግራሞችን ያለእኛ ፈቃድ በቀጥታ እንዳይከፍት ማድረግ ይቻላል። የምንጠቀመው ሞዚላ [*ፋየርፎክስ (Firefox)*](/am/glossary#Firefox) ከሆነ  [*ኖስክሪፕት (NoScript )*](/am/glossary#NoScript) የተባለውን  ተጨማሪ አገልግሎች መጫን እንችላለን። ዝርዝሩ [***በፋየርፎክስ መመሪያ (Firefox Guide) ***](firefox_main) [***ክፍል አራት (Section 4)***](firefox_noscript) ይገኛል።

- እንዲህ አይነት ነገሮች ከማናውቃቸው ወይም ከማናምናቸው ድረ ገጾች ከመጡልን ፈጽሞ መክፈት የለብንም። 


	
<div class=background markdown=1>

**ሰለሞን**፦ጃቫ አፕሌትስ (Java applets) እና አክቲቭኤክስ ኮንትሮልስ ('ActiveX controls') በጣም አደገኞች ናቸው ሲባል እሰማለሁ። ነገር ግን ምን እንደሆኑ አላውቅም።

**ጃለኔ**፦ እስካሁን ካልናቸው ብዙ የተለዩ አይደሉም። የድረ ገጽ መፈለጊያችን ከምንከፍታቸው ድረ ገጾች ከአንዱ የሚገለብጣቸው (downloads) አነስተኛ ፕሮግራሞች ናቸው። የድረ ገጽ ነዳፊዎች/አናጺዎች ውስብስብ ገጾችን ለመፍጠር ይጠቀሙባቸዋል፤ ሆኖም ቫይረሶችንና ስፓይዌሮችንም ሊያሰራጩ ይችላሉ። ነገር ግን አንተ ኖስክሪፕትን  (NoScript ) እስከጫንክና በትክክል መስራቱን እስካረጋገጥክ ድረስ ስለነጃቫ ስክሪፕት ዝርዝር አሠራር ብዙ መጨነቅ አያስፈልግህም።

</div>



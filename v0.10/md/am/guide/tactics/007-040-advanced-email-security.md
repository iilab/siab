

---

lang: am
community: guide
type: tactics
legacy: True
child: True
weight: 4
depth: 3
title: Advanced Email Security

---

በዚህ ክፍል የሚብራሩት መሣሪያዎች እና ጽንሰ ሐሳቦች ልምድ ላላቸው የኮምፒውተር ተጠቃሚዎች ሁሉ የሚመከሩ ናቸው።

### የገሐድ ቁልፎችን (public key) ለኢሜይል ኢንክሪፕሽን መጠቀም  ###

ደኅንነቱ አስተማማኝ መሆኑ ባልተረጋገጠ የኢሜይል አድራሻ እየተጠቀሙም ቢሆን የመልእክቶቻችንን ምሥጢራዊነት ለመጠበቅ የሚቻልበት እድል አለ። ይህን ለማድረግ ስለገሐድ ቁልፍ [*ኢንክሪፕሽን (encryption)*](/am/glossary#Encryption)  ምንነትና አሠራር መረዳት ብቻ በቂ ነው። በዚህ ዘዴ የሚላኩ መልእክቶቻችን ከመረጥናቸው ተቀባዮች በቀር ሌላ ምንም ሰው ሊያነባቸው አይችልም።  የገሐድ ቁልፍ አንድ አስገራሚ ገጽታ የመልእክታችን ተቀባዮች መልእክቱን እንዲረዱት ለማስቻል የተለየ የምሥጢር መክፈቻ ኮድ መለዋወጥ የማያስፈልግ መሆኑ ነው። 


<div class="background" markdown="1">

**ዲባባ**፦ እንዴ?! ለመሆኑ ይህ የሚሠራው እንዴት ነው?

**አዜብ**፦ ነገሩ ቀላል ሒሳብ ነው። ለምሳሌ አንድ ጓደኛ አለችህ እንበል። አንተ የምትልክላትን መልእክቶች በእርሷ ልዩ “የገሐድ ቁልፍ” ትቆልፈዋለህ (encode ታደርገዋልህ)። እርሷ ይህን “የገሐድ ቁልፍ” የግድ በምሥጢር መያዝ የለባትም፤ ለጓደኞቿ ሁሉ ልትሰጣቸው ትችላለች። መልእክትህን ከፍታ የምታነበው ግን በድብቅ ጠብቃ በምትይዘው “የግል/የምሥጢር ቁልፍ” ነው። በተቃራኒው ጓደኛህ የምትጽፍልህን መልእክት ኢንክሪፕት የምታደርገው ባንተ “የገሐድ ቁልፍ” ይሆናል፤ ከፍተህ የምታነበው ግን በምሥጢር ቁልፍህ ይሆናል። በዚህ ዘዴ ከጓደኛህ ጋራ መለዋወጥ ያለባችሁ የማትደብቁትን “የገሐድ ቁልፋችሁን” ብቻ ነው። ምንም ሰው ይህን የገሐድ ቁልፍ ቢያገኘው ምንም ሊያደርገው አይችልም፤ ስለዚህ የምትደብቅበት ምክንያት የለህም።
</div>

ይህ ዘዴ ደኅንነቱ የተጠበቀ ግንኙነትን በሚጠቀሙ የኢሜይል አገልግሎቶች  ጭምር የሚሠራ ነው፤ ምክንያቱም እያንዳንዱ መልእክት ኮምፒውተራችንን ለቆ ከመውጣቱ/ከመሔዱ በፊት [*ኢንክሪፕትድ (encrypted)*](/am/glossary#Encryption)  ስለሚሆን ነው።
ነገር ግን አንድ ነገር ደግሞ መርሳት የለብንም፤ በአንዳንድ ሁኔታዎች [*ኢንክሪፕሽን (encryption)*](/am/glossary#Encryption) መጠቀም የማያስፈልግ ትኩረት ሊስብ ይችላል። የኢሜይል አድራሻዎችን ጨምሮ ደኅንነቱ ከተጠበቀ ድረ ገጽ የሚደረግ [*ኢንክሪፕሽን (encryption)*](/am/glossary#Encryption) ለጥርጣሬ የመጋለጥ እድሉ “የገሐድ ቁልፍን” በመጠቀም ከሚደረገው [*ኢንክሪፕሽን (encryption)*](/am/glossary#Encryption) ያነሰ ነው። “በገሐድ ቁልፍ” [*ኢንክሪፕት የተደረገ (encrypted)*](/am/glossary#Encryption) መልእክት በድንገት ቢጠለፍ ወይም በስሕተት ለሕዝብ ክፍት በሆነ ቦታ ቢለጠፍ (በውስጡ የያዘው መልእክት ምንም ይሁን) የላኪውን/የባለቤቱን ማንነት ማጋለጡ አይቀርም፤ የገሐድ ቁልፎቻችን በሌሎች ሊታወቁ ይችላሉ ብለናላ። ስለዚህ ከመልእክታችን ምሥጢራዊነት እና ከማንነታችንን ምሥጢራዊነት የምናስቀድመውን ለመምረጥ የምንገደድበት ወቅት ይኖራል ማለት ነው።


### ነጠላ መልእክቶችን ኢንክሪፕት ማድረግ እና ማረጋገጥ ###

“የገሐድ ቁልፍ” [*ኢንክሪፕሽን (encryption)*](/am/glossary#Encryption) መጀመሪያ ሲያዩት ውስብስብ ቢመስልም አንድ ጊዜ መሠረታዊ አሠራሩን ከተረዳነው በኋላ ቀላል እና ቀጥተኛ ነው፤ መሣሪያዎቹም ለመጠቀም የሚያስቸግሩ አይደሉም። የሞዚላ [*ታንደርበርድ (Thunderbird)*](/am/glossary#Thunderbird) ኢሜይል ፕሮግራም፣ [*ኢንጂሜይል (Enigmail)*](/am/glossary#Enigmail) ከተባለው ቅጥያ ደጋፊ (extension) ጋራ ሲቀናጅ መልእክቶችን በቀላሉ ኢንክሪፕት እና ዲክሪፕት (ለመሰወር እና ለመግለጥ እንደማለት ነው)(encrypt and decrypt) ለማድረግ ያስቸለናል።


<div class="getstarted" markdown="1">
**አጠቃወም!**  [***ተንደርበርድን ከኢንጂሜይል እና ጂፒጂ ጋራ፤ አስተማማኝ የኢሜይል አጠቃቀም መመሪያ (Thunderbird with Enigmail and GPG - Secure Email Client Guide)***](/en/thunderbird_main)
</div>


አገልግሎቱን የሚሰጠን ኩባንያ እምነት የሚጣልበት ከሆነ [*ቮልትሌትሱት2 (VaultletSuite 2 Go)*](/am/glossary#VaultletSuite) የተባለው በነጻ የሚገኝ የኢሜይል ኢንክሪፕሽን ፕሮግራም ለአጠቃቀም ከታንደርበርድም የቀለለ ነው። 

<div class="getstarted" markdown="1">
**አጠቃቀም!** [***ቮልትሌትሱት 2ጎ፤ የአጠቃቀም መመሪያ (VaultletSuite 2Go - Secure Email Client Guide)***](/en/vaultletsuite_main)
</div>
 

የኢሜይላችን እውነተኛነት (authenticity) የግንኙነታችን ደኅንነት አንድ ገጽታ ነው። ኢንተርኔት ማግኘት የሚችል እና ተገቢዎቹን መሣሪያዎች መጠቀም የሚችል ሰው ከእኛ የኢሜይል አድራሻ ጋራ ተመሳሳይ የሆነ ወይም የሚመስል ሐሰተኛ አድራሻ በመፍጠር በስማችን መልእክቶቸን ሊያሰራጭ ይችላል። የዚህ መሰሉ ድርጊት አደጋ በስማችን ሐሰተኛ መረጃ መላኩ ብቻ ሳይሆን የመልእክቱ ተቀባዮች ስንሆንም አደጋው ከፍተኛ ነው። ከትትክለኛ ምንጭ የመጣልን የሚመስል ሐሰተኛ መልእክት ሥራችንን ሊያደናቅፍ፣ አልፎም ስሱ መረጃዎችን ሳናስበው አሳልፈን እንድንሰጥ ሊያደርገን ይችላል። 

በኢሜይል መልእክቶች ላኪና ተቀባይ መተያየት አይችሉም፤ ስለዚህም ብዙውን ጊዜ የላኪውን ማንነት የምናረጋግጠው አድራሻውን በመመልከት ብቻ ነው። ይህ በቀላሉ የሐሰተኛ ኢሜይሎች ሰለባ እንድንሆን ያደርገናል። በዚህ በኩል [*ዲጂታል ፊርማ (Digital signatures)*](/am/glossary#Digital_signature) የላኪውን አድራሻና ምንነት ትክክለኝነት ለማረጋገጥ ይረዳል። [*ዲጂታል ፊርማ (Digital signatures)*](/am/glossary#Digital_signature) የሚሠራው “በገሐድ ቁልፍ” [*ኢንክሪፕሽን (encryption)*](/am/glossary#Encryption) ነው። [***በተንደርበርድ መመሪያ (Thunderbird Guide)***](/en/thunderbird_main)  ውስጥ የሚገኘው [***How to use Enigmail with Thunderbird***](thuderbird_encryption)  ስለአጠቃቀሙ ዝርዝር መረጃ ይሰጣል።


<div class="background" markdown="1">
**ዲባባ**፦ አንድ ጓደኛዬ እኔ ያልላኩት ነገር ግን በእኔ ስም የሚጻፍ ኢሜይል ይደርሰው ነበር። በወቅቱ እነዚህ መልእክቶች “ስፓም” ናቸው ብለን ዘንግተናቸው ነበር። ነገር ግን ይህን መሰል መልእክቶች ለተሳሳተ ሰው በተሳሳተ ጊዜ ቢደርሱና ተቀባዩ ቢያምናቸው ከፍተኛ ጉዳት ሊያስከትሉ እንደሚችሉ ማሰብ ይቻላል። እነዚህ ሐሰተኛ መልእክቶች በዲጂታል ፊርማዎች መከላከል እንደሚቻል ሰምቻለሁ። እነዚህ ፊርማዎች ምንድን ናቸው? 

**አዜብ**፦ ዲጂታል ፊርማ ልክ ደብዳቤህን በፖስታ/ኤንቨሎፕ ውስጥ ከተህ፣ ኤንቨሎፑን በማጣበቂያ እንደምታሽገው ነው። ይህን እሽግ አስመስሎ መክፈት አይቻልም። ዲጂታል ፊርማ የላኪውን እውነተኛነት እና መልእክቱም አለመከፈቱን ያረጋግጣል።
</div>


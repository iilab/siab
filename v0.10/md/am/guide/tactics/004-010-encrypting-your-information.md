

---

lang: am
community: guide
type: tactics
legacy: True
child: True
weight: 1
depth: 3
title: Encrypting your information

---

<div class="background" markdown="1">

**ዲባባ**፦ ኮምፒውተሬ የዊንዶውስ የይለፍ ቃል ይጠይቃል፤ ስለዚህ ደኅንነቱ አስተማማኝ ነው። ይህ አይበቃም?

**አዜብ**፦ የዊንዶውስ የመግቢያ የይለፍ ቃሎች አብዛኛውን ጊዜ በቀላሉ ሊሰበሩ/ሊታለፉ ይችላሉ። በተጨማሪም ኮምፒውተርህን ረዘም ላሉ ደቂቃዎች እጁ ማስገባት የሚችል ሰው የይለፍ ቃሉን መስጠትና መክፈት ሳያስፈልገው፤ ላይቭሲዲ (LiveCD) አስገብቶ እንደገና በማስጀመር (ሪስታርት) ብቻ በኮምፒውተርህ ላይ ያለውን መረጃ በሙሉ መቅዳት ይችላል። ከዚህ ለረዘመ ጊዜ ኮምፒውተርህ በእጃቸው ከገባ ደግሞ ሊያደርጉ የሚችሉትን ገምት። ስለዚህ መጨነቅ የሚገባህ ስለዊንዶውስ የይለፍ ቃልና ስለአሠራሩ ብቻ አይደልም። ሌላው ቀርቶ የማይክሮሶፍት ወርድ እና የአዶቤ አክሮባት የይለፍ ቃሎችን እንኳን እንደመጨረሻ መከላከያ ማመን የለብህም።

</div>

[*ኢንክሪፕሽን/ስወራ (Encryption)*](/am/glossary#Encryption)  (ኢንክሪፕት ማድረግ) መረጃን በካዝና ውስጥ ከመቆለፍ ጋራ ይመሳሰላል። ይህን መረጃ ማግኘት የሚችሉት የካዝናው ቁልፍ ወይም የምሥጢር የይለፍ ቃሉ ያላቸው ብቻ ናቸው። ምሳሌው በተለይ  [*ትሩክሪፕትን (TrueCrypt)*](/am/glossary#TrueCrypt) ለመሰሉ መሣሪያዎች በጣም የቀረበ ነው። እነዚህ መሣሪያዎች አንድን ነጠላ ፋይል ለብቻው ከመሰወር ይልቅ መሰል ፋይሎች የሚጠራቀሙባቸው “ስውር መዝገቦች” ('encrypted volumes') ይፈጥራሉ። በዚህ  [*ኢንክሪፕትድ/የተሰወረ*](/am/glossary#Encryption)  መዝገብ ውስጥ እጅግ ብዙ ፋይሎችን ማጠራቀም ይቻላል። አንድ ነገር ግን ማስታወስ ይገባል፤ እነዚህ መሣሪያዎች (እነትሩክሪፕት) ከስውር መዝቦች/ፋይሎች ውጭ የሆኑ፣ በኮምፒውተራችንም ይሁን በመረጃ  ቋቶች/ማህደሮች ውስጥ የሚገኙ ሌሎች መረጃዎችን አይጠብቁልንም።   


<div class="getstarted" markdown="1">
**አጠቃቀም!** [***ትሩክሪፕት - ደኅንነቱ የተጠበቀ የፋይሎች ሰወራ መመሪያ (TrueCrypt  - Secure File Storage Guide)***](/en/truecrypt_main)
</div>


*[ኢንክሪፕሽን/ስወራ](/am/glossary#Encryption)* የሚሠሩ ተመጣጣኝ አስተማማኝነት ያላቸው ሶፍትዌሮች አሉ። ሆኖም [*ትሩክሪፕት (TrueCrypt)*](/am/glossary#TrueCrypt) መረጃ/ፋይል ስወራን እጅግ በጣም ቀላል ለማድረግ ሆን ተብሎ የተሠራ መሆኑ ከሌሎቹ የሚለይበት አንዱ ጥንካሬው ነው። *[ኢንክሪፕትድ/የተሰወሩ](/am/glossary#Encryption)* ፋይሎችን በተንቀሳቃሽ የመረጃ ቋቶች ለመያዝ የሚያስችል መሆኑ፤ [*ከኤፍኦኤስአኤስ/FOSS*](/en/glossary#FOSS) መሣሪያዎች አንዱ መሆኑ፤ በዚሁ ምእራፍ ቀጣይ ክፍል በምናገኘው [***ስሱ መረጃዎችን መሰወር***](/am/chapter_4_2) በሚለው ንዑስ ክፍል እንደሚያብራራው የ“ድርብ ስወራ” ('deniability') አገልግሎት የሚሰጥ መሆኑ [*ትሩክሪፕትን*](/am/glossary#TrueCrypt) ከሌሎች ተመሳሳይ አብረው ከተሰሩ [*ፕሮፕሪታሪ (proprietary) *](/am/glossary#Proprietary_software) [*የኢንክሪፕሽን/ስወራ*](/am/glossary#Encryption) መሣሪያዎች  ሁሉ የተመረጠ ያደርገዋል። ለምሳሌ የዊንዶውስ ኤክስፒን “ቢትሎከር” የተባለ መሣሪያ መጥቀስ ይቻላል።



<div class="background" markdown="1">

**ዲባባ**፦ እንዴ በጣም አስፈራሺኝ እኮ! በእኔ ኮምፒውተር የሚጠቀሙ ሌሎች ተጠቃሚዎች (users)፤ ለምሳሌ “ማይ ዶክመንትስ” ውስጥ ያስቀመጥኳቸውን ፋይሎች ማየት ይቻሉ ማለት ነው? 

**አዜብ**፦ ነገሩን ያየህበትን መንገድ ወድጄዋለሁ፤ ግን የዊንዶውስ የይለፍ ቃልህ ከሰባሪዎች የሚያድን አስተማማኝ ጥበቃ ሊሰጥህ ካልቻለ በዚሁ ኮምፒውተር ላይ የመጠቀም ፈቃድ ካላቸው ሰዎች እንዴት ሊጠብቅህ ይችላል? የኮምፒውተርህ ሌሎች ተጠቃሚዎች ያንተን “ማይ ዶክመንት” የተባለው መዝገብ (ፎልደር) ለማየት ምንም ተጨማሪ ነገር ማድረግ አያስፈልጋቸውም፤ ፊት ለፊት ያገኙታል፤ ኢንክሪፕት ያልተደረጉ ፋይሎችንም በቀጥታ ማንበብ ይችላሉ። ፎልደሩን “የግል/Private”  ማድረግም ኢንክሪፕሽን/ስወራ ካልተጨመረበት ብቻውን ከምንም አያድንም።

</div>



### ጥቆማ! የፋይል ስወራ/ኢንክሪፕሽን ሒደት ###

ምሥጢራዊ መረጃዎችን ያለጥንቃቄ ማስቀመጥ ለራሳችንም ሆነ አብረውን ለሚሰሩ ሰዎች አደጋን የሚያስከትል ሊሆን ይችላል። *[ኢንክሪፕሽን/ስወራ](/am/glossary#Encryption)* ይህን አደጋ ሊቀንስልን ይችላል፤ ፈጽሞ ግን አያስወግደውም። ስሱ መረጃዎችን የመጠበቅ የመጀመሪያው እርምጃ እንዲኖረን (አብሮን እንዲቆይ) የምነፈልገውን መረጃ ብዛት መቀነስ ነው። አንድን መረጃ ወይም የፋይል ክፍል የምንይዝበትና የምናቆይበት በቂ ምክንያት ከሌለን በስተቀር ማጥፋት (delete) አለብን። (ፋይሎችን በአስተማማኝ መንገድ ስለማጥፋት ተጨማሪ መረጃ ለማግኘት [***ምእራፍ 6፡ ስሱ መረጃዎችን እንዴት ፈጽሞ ማጥፋት ይችላል***](/am/chapter-6) የሚለውን  ያንብቡ።) ሁለተኛው እርምጃ  [*ትሩክሪፕትን*](/am/glossary#TrueCrypt) የመሰሉ የተመሰከረላቸውን [*የኢንክሪፕሽን/ስወራ*](/am/glossary#Encryption) መሣሪያዎች መጠቀም ነው።


<div class="background" markdown="1">
**አዜብ**፦ መረጃ የሰጡንን ሰዎች ማንነት እዚህ አብረን ባናስቀምጥ ምን ይመስልሃል? 

**ዲባባ**፦ ጥሩ ሐሳብ ነው። ሌላውንም መረጃ ቢሆን በጣም የሚያስፈልገውን ብቻ በአጭሩ መጻፍ ይኖርብናል። ፈጽሞ መግለጽ የሌለብንን የግለሰብና የቦታ ስሞችም በሌሎች ኮዶች መተካት አለብን። 
</div>



ወደ ካዝናው ምሳሌያችን እንመለስ። እዚህ ላይ [*ትሩክሪፕትን*](/am/glossary#TrueCrypt) የመሰሉ መሣሪያዎችን ስንጠቀም ልንዘነጋቸው የማይገቡ ጥቂት ነገሮች አሉ። ካዝናችን የቱንም ያህል ጠንካራ ቢሆን የክፍሉን በር ክፍት ከተውነው  ካዝናው ብዙ አይረዳን ይሆናል። [*የትሩክሪፕት*](/am/glossary#TrueCrypt) ፋይሎቻችንን/መዝገቦቻችንን ስንገለብጣቸው ('mounted') ለአደጋ ሊጋለጡ ይችላሉ፤ ስለዚህ ስንሠራባቸው ካልሆነ ምንግዜም መዘጋታቸውን ማረጋገጥ አለብን።

በተለይ በአንድንድ አጠራጣሪ ጊዜዎች እና ቦታዎች  [*ኢንክሪፕትድ/የተሰወሩ*](/am/glossary#Encryption) ፋይሎችን ክፍት አድርጎ አለመሔድ እጅግ አስፈላጊ ነው።

- የምንቆይበት ጊዜ ረጅምም ይሁን አጭር፣ ኮምፒውተራችንን አስቀምጠን/ጥለን ወደሌላ ቦታ ከተንቀሳቀስን ፋይሎቹን መዝጋት ግድ ነው። ኮምፒውተሮቻችንን ሳናጠፋ የማደር ልምድ ቢኖረን እንኳን ሰባሪዎች ስሱ መረጃዎቻችንን በአካልም ይሁን በርቀት የግንኙነት መንገዶች እንደማያገኟቸው ማረጋገጥ፤ 

- ላፕቶፓችንም ሆነ ዴስክቶፕ ኮምፒውተራችንን “sleep” ወይም በ'suspend'  በ'hibernation' ላይ ከማድረጋችን በፊት ፋይሎቻችንን መዝጋት፤ 

- በተለያየ ምክንያት ኮምፒውተራችንን ለሌላ ሰው የምንሰጥ ከሆነም በቅድሚያ ፋይሎቹን ማለያየት/መዝጋት አለብን። ሌላው ቀርቶ ላብቶፓችንን እየሠራንበት በአውሮፕላን ጣቢያ፣ ወይም በድንበር ፍተሻ የምናልፍ ከሆነ ለፍተሻ ከመግባታችን በፊት [*ኢንክሪፕትድ/የተሰወሩ*](/am/glossary#Encryption) መዝገቦችን (ቮልዩምስ) መዝጋት፣ ከዚያም ኮምፒውተራችንን ሙሉ በሙሉ ማጥፋት፤

- የጓደኞቻችን እና የባልደረቦቻችንን ጨምሮ ማንኛቸውንም ተንቀሳቃሽ የመረጃ ቋቶች (USB memory stick) ወደ ኮምፒውተራችን ከማስገባታችን በፊት የተሰወሩ የመረጃ መዝገቦችን ፋይሎችን/ቮልዩሞችን መዝጋት፤

- [*ኢንክሪፕትድ/የተሰወረ*](/am/glossary#Encryption) መዝገብ በተንቀሳቃሽ የመረጃ ቋት (USB memory stick) የምንይዝ ከሆነ፣ የመረጃ ቋቱን ከኮምፒውተሩ ላይ መንቀል ብቻውን መዝገቡን እንደማይዘጋው ማስታወስ አለብን። ቋቱን በፍጥነት ለመንቀል የምንገደድበት ሁኔታ ቢፈጠር እንኳን፣ በተገቢው መንገድ መዝጋት (dismount) እና ቋቱን መንቀል ወይም ማውጣት ይገባል። እነዚህን ሒደቶች በፍጥነት የማከናወን ችሎታን ለማዳበር አስቀድሞ መለማመድ ጠቃሚ ነው።   



[*የትሩክሪፕት*](/am/glossary#TrueCrypt) መዝገብ/ቮልዩም በተንቀሳቃሽ የመረጃ ቋት (USB memory stick) ለመያዝ ከወሰንን [*የትሩክሪፕት*](/am/glossary#TrueCrypt) ፕሮግራምንም አብረን መያዝ እንችላለን። ይህም የተሰወሩ መረጃዎቻችንን በሌሎች (የእኛ ባልሆኑ) ኮምፒውተሮችም ለመመልከት ያስችለናል። የቀድሞ መርሕ ግን አሁንም ይሠራል፤ የምንጠቀምበት ኮምፒውተር  [*ከማልዌር*](/am/glossary#Malware) ነጻ መሆኑን ካላረጋገጥን የይለፍ ቃላችንን እንኳን ማስገባት የለብንም። 


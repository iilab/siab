

---

lang: fa
community: guide
type: tools
legacy: True
child: True
os: windows
weight: 3
depth: 3
title: How to Recover and Securely Overwrite Files Using Recuva

---

- [**۴.۰ پیش از آغاز**](#4.0)
- [**۴.۱ چگونگی بازیابی فایل‌های پاک شده**](#4.1)
- [**۴.۲ چگونگی استفاده از منوی پاپ آپ**](#4.2)
- [**۴.۳ چگونگی رونویسی مطمئن یک فایل پاک شده**](#4.3)

<a name="4.0"></a>
### ۴.۰ پیش از آغاز ###

در این بخش با چگونگی بازیابی فایلی که پاک شده است و همچنین چگونگی رونویسی مطمئن اطلاعات شخصی یا محرمانه خود آشنا خواهید شد.

**Recuva** به شما امکان می‌دهد تا شاخه‌ی جدیدی ویژه ذخیره‌ی فایل‌هایی که بازیابی شده‌اند، ایجاد کنید. اگرچه **Recuva** همچنین به شما اجازه می‌دهد تا از شاخه‌های موجود نیز برای نگهداری فایل‌های بازیابی شده، استفاده کنید اما بنا به دلایل امنیتی به شما توصیه می‌کنیم تا فایل‌های بازیابی شده‌تان را به یک حافظه‌ی قابل حمل مانند حافظه‌ی USB انتقال دهید. 


**نکته مهم**: اگرچه **Recuva** در رونویسی اطلاعات محرمانه بسیار موفق عمل می‌کند، اما ردپایی از خود باقی می‌گذارد که وجود فایل رونویسی شده را laow می‌کند. در نتیجه برای حفاظت از حریم شخصی و امنیت خود بهتر است که هرگونه اطلاعات شخصی، حساس یا محرمانه را بر روی ابزارهای قابل حمل و نه در مکان اولیه آن‌ها ذخیره کنید.



<a name="4.1"></a>
### ۴.۱ چگونگی بازیابی فایل‌های پاک شده ###

برای بازیابی فایل پاک شده، اقدام‌های زیر را انجام دهید:
 
**مرحله ۱**: دیسک قابل حمل یا حافظه‌ی‌ USB خود را به رایانه‌تان **متصل** کنید.

**مرحله ۲**: کادر کنار فایلی را که می‌خواهید بازیابی کنید **علامت زده** تا دکمه‌ی *Recover...* فعال شود، یا بر روی فایل **دو بار کلیک** کنید تا آن فایل علامت زده شده و انتخاب گردد.

**مرحله ۳**. بر روی ![](/sbox/screen/recuva-en/25.png) **کلیک** کنید تا صفحه‌ی *Browse For Folder* ظاهر گردد.

**مرحله ۴**. مقصدی را **انتخاب** کرده و سپس بر روی ![](/sbox/screen/recuva-en/27.png) **کلیک** کنید تا همان‌گونه که در تصویر ۱ مشاهده می‌شود، شاخه جدیدی برای ذخیره‌ی فایل بازیابی شده ایجاد گردد.

![](/sbox/screen/recuva-en/26.png)

*تصویر ۱: جعبه‌ی تبادلی Browse For Folder که شاخه‌ی جدید ایجادشده در ابزار قابل حمل را نشان می‌دهد. *


**توجه**: در این مثال شاخه ای که برای ذخیره اسناد و فایل‌های بازیابی شده ایجاد شده است، نامی کاملاً مشخص دارد. اما به لحاظ امنیتی و حفظ حریم شخصی، توصیه می‌شود که در انتخاب نام برای چنین فایل‌هایی دقت و احتیاط بیشتری به خرج دهید.


**مرحله ۵**. بر روی ![](/sbox/screen/recuva-en/30.png) **کلیک** کنید تا فرآیند بازیابی فایل آغاز شود. صفحه‌ی نشان‌دهنده روند پیشرفت عملیات بازیابی به شکل زیر پدیدار می‌گردد:

![](/sbox/screen/recuva-en/31.png)

*تصویر ۲: صفحه‌ی نمایانگر پیشرفت فرآیند بازیابی*

پس از آنکه فایل‌های مورد نظر شما بازیابی شدند، صفحه‌ی تأیید مشابه زیر ظاهر می‌گردد:

![](/sbox/screen/recuva-en/32.png)

*تصویر ۳: صفحه‌ی نشان‌دهنده تکمیل عملیات*


**توجه**: برنامه **Recuva** بازیابی همزمان چندین فایل را پشتیبانی می‌کند. برای این کار تنها کافی است کادر کناری فایل‌هایی را که می‌خواهید بازیابی کنید علامت زده و **مراحل ۳ تا ۵** را به اجرا در آورید.

اکنون که با بازیابی فایل‌هایی که قبلاً پاک شده‌اند آشنایی پیدا کرده‌اید، جهت فراگیری چگونگی استفاده از منوی پاپ آپ برای انجام بازیابی همزمان چندین فایل و رونویسی مطمئن فایل‌ها آماده هستید.


<a name="4.2"></a>
### ۴.۲ چگونگی استفاده از منوی پاپ آپ ###

**Recuva** برای انتخاب اسناد، فایل‌ها، و شاخه‌هایی که مایلید آن‌ها را پاک کرده یا رونویسی کنید گزینه های مختلفی را در اختیار کاربر قرار می‌دهد.

- **Checking** معمولاً برای انتخاب سریع فایل‌های غیر پیوسته یا جداگانه به منظور بازیابی یا رونویسی مطمئن به کار برده می‌شود.
- **Highlighting** معمولاً برای انتخاب سریع چندین فایل پیوسته در یک گروه جهت بازیابی یا رونویسی مطمئن مورد استفاده قرار می‌گیرد.

بر روی فایل پاک شده که در صفحه‌ی رابط اصلی **Recuva** دیده می‌شود **راست کلیک** کنید تا منوی پاپ آپ زیر به نمایش درآید:

![](/sbox/screen/recuva-en/34.png) 

*تصویر 4. منوی پاپ آپ*


- **Recover Highlighted** : این گزینه به شما امکان می‌دهد تمام یا بخشی از فایل‌های هایلایت شده را بازیابی کنید.
- **Recover Checked** : این گزینه به شما امکان می‌دهد تا فایل علامت زده شده را بازیابی کنید.
- **Check Highlighted** : با استفاده از این گزینه می‌توانید فایل پاک شده هایلایت شده را علامت بزنید.
- **Uncheck Highlighted** : این گزینه به شما امکان می‌دهد تا علامت کادر کنار فایل پاک شده هایلایت شده را بردارید.

اگر به خاطر داشته باشید، حالت نمایش را می‌توان در برگه *General* در صفحه‌ی *Options* تعیین نمود. این گزینه به شما امکان می‌دهد تا مشخص کنید که فایل‌های پاک شده چگونه برای شما به نمایش درآیند.

- **List** : این گزینه به شما امکان می‌دهد تا فایل‌های پاک شده را مطابق تصویر 5 به صورت فهرست مشاهده کنید
- **Tree** : این گزینه به شما امکان می‌دهد تا مسیر کشف فایل‌های پاک شده را به صورت شاخه ای مشاهده نمایید.
- **Thumbnails** : این گزینه به شما امکان می‌دهد تا فایل‌های پاک شده را به صورت گرافیکی یا تصویری در صورت امکان مشاهده نمایید.
- **Highlight Folder** : با استفاده از این گزینه می‌توانید تا چندین فایل پاک شده با توجه به مسیر شاخه ای آن‌ها انتخاب کرده و مجموعه اعمالی را که در فهرست منوی پاپ آپ ذکر شده بر روی آن‌ها اعمال کنید.
- **Secure Overwrite Highlighted** : این گزینه به شما امکان می‌دهد تا فایل پاک شده هایلایت شده را به صورت مطمئن رونویسی کنید.
- **Secure Overwrite Checked** : این گزینه به شما امکان می‌دهد تا فایل پاک شده هایلایت شده را به صورت مطمئن رونویسی کرده و وضعیت آن را به قرمز تغییر دهید.


<a name="4.3"></a>
### ۴.۳ چگونگی رونویسی مطمئن فایل پاک شده ###

برای رونویسی مطمئن فایل پاک شده، اقدام‌ها زیر را انجام دهید:

**مرحله ۱**: فایلی را که می‌خواهید رونویسی مطمئن را بر روی آن اعمال کنید **علامت زده** و سپس کادر علامت خورده کنار آن را **راست کلیک** کنید تا منوی پاپ آپ فعال شود. 

**مرحله ۲**: بر روی ![](/sbox/screen/recuva-en/35.png) **کلیک** کنید تا پنجره تبادلی تأیید مشابه زیر ظاهر شود:

![](/sbox/screen/recuva-en/36.png)

*تصویر ۵: جعبه‌ی تبادلی تأیید رونویسی مطمئن*


**مرحله ۳**: بر روی ![](/sbox/screen/recuva-en/37.png) **کلیک** کنید تا فرآیند رونویسی آغاز شود. بسته به اندازه و وضعیت فایل و همچنین گزینه *Secure overwriting* که شما در برگه *General* در صفحه‌ی گزینه‌ها انتخاب کرده‌اید، این عمل ممکن است به سرعت تمام شود یا مدتی به طول انجامد. پس از اتمام مراحل بازنویسی، صفحه‌ای مشابه زیر پدیدار می‌شود:

![](/sbox/screen/recuva-en/38.png)

*تصویر ۶: صفحه‌ی اتمام عملیات*


اکنون می‌دانید که با استفاده از برنامه **Recuva** چگونه فایل‌های پاک شده را بازیابی یا بر روی آن‌ها به طور مطمئن رونویسی کنید. جهت مرور آنچه که فرا گرفته‌اید لطفاً به بخش بعدی یعنی [**سؤالات رایج و مرور مطالب آموخته شده**](/fa/recuva_faq) مراجعه کنید.





---

lang: fa
community: guide
type: tools
legacy: True
child: True
os: windows
weight: 1
depth: 3
title: How to Install and Configure Firefox

---

فهرست عناوین این بخش عبارتند از:

- [**۲.۰  درباره‌ی فایرفاکس**](#2.0)
- [**۲.۱  چگونه فایرفاکس نصب کنیم**](#2.1)
- [**۲.۲ چگونه گزینه‌های قاب General  را تنظیم کنیم**](#2.2)
- [**۲.۳ چگونه گزینه‌های قاب Privacy  را تنظیم کنیم**](#2.3)
- [**۲.۴ چگونه گزینه‌های قاب Security  را تنظیم کنیم**](#2.4)
- [**۲.۵ چگونه گزینه‌های قاب Advanced  را تنظیم کنیم**](#2.5)

-------

<a name="2.0"></a>
## ۲.۰ درباره‌ی فایرفاکس ##

**فایرفاکس** تنظیمات آسان و راحتی دارد تا هر جا که لازم باشد بتوانید امنیت خود در اینترنت تامین کنید. اینکه هر چند وقت یک بار باید این تنظیمات را تغییر دهید بستگی به شرایط مخصوص شما دارد:

- اگر شما از کامپیوتر شخصی خود استفاده می‌کنید و به منظور گردش اینترنت آن را در اختیار دیگران نمی‌گذارید، تنها لازم است که این تنظیمات را یک بار انجام دهید.
- اگر شما در یک مکان عمومی یا در محل کار هستید ممکن است که لازم باشد این تنظیمات را در هر بار استفاده توسط خودتان پیکر بندی کنید. 

**توجه**: شما می‌توانید از یک نسخه‌ی قابل حمل **فایرفاکس** بر روی یک کارت حافظه‌ی یو‌اس‌بی استفاده کنید. این عمل به شما این امکان را می‌دهد که **فایرفاکس** را بر اساس نیازمندی‌هایتان پیکربندی کرده و این نسخه را بر روی هر کامپیوتر عمومی استفاده کنید. برای اطلاعات بیشتر در مورد **فایرفاکس قابل حمل** به بخش [**فایرفاکس قابل حمل**](firefox_portable) مراجعه کنید.

[**فایرفاکس قابل حمل**](firefox_portable)


<a name="2.1"></a>
## ۲.۱ چگونه فایرفاکس را نصب کنیم ##

نصب کردن **فایرفاکس** یک فرآیند ساده و سر راست است. برای شروع به نصب **فایرفاکس** مراحل زیر را انجام دهید:

**مرحله ۱**. بر روی ![](/sbox/screen/firefox-en/01.png) **دابل کلیک** کنید. جعبه‌ی گفت‌وگوی *Open File - Security Warning*  پدیدار می‌شود. اگر چنین شد بر روی ![](/sbox/screen/firefox-en/02.png) برای فعال کردن نوار وضعيت پيشرفت *Extracting*  کلیک کنید.

*چند لحظه بعد پنجره‌ی خوش‌آمد گویی به جادوگر نصب فایرفاکس آشکار خواهد شد.*

**مرحله ۲**. مراحل راهنمایی شده در فرآیند نصب را **دنبال** کرده و به سادگی گزینه‌ها و تنظیمات پیش‌فرض را بپذیرید.

**توجه**: گزینه‌ها و تنظیمات پیش‌فرض را تنها در صورتی که می‌دانید چه کاری انجام می‌دهید و با دانستن علت آن تغییر دهید.



<a name="2.2"></a>
## ۲.۲ چگونه گزینه‌های برگه General  را تنظیم کنیم ##

برای شروع به تنظیم **فایرفاکس** مراحل بعدی را انجام دهید:

**مرحله ۱**. ... Tools > Options را از نوار فهرست **فایرفاکس** به شرح زیر انتخاب کنید:

![](/sbox/screen/firefox-en/03.png)

*تصویر ۱: منوی Tools  با موردOptions  انتخاب شده*

*این کار پنجره‌ی Options  را به شکل زیر فعال می‌سازد:*

![](/sbox/screen/firefox-en/04.png)

*تصویر ۲: پنجره‌ی Options  در حال نمایش قاب پیش فرض General*


**نکته**: اگر برگه *General* به طور خود کار همان طور که در *تصویر ۲* در بالا نشان داده شده مشاهده نمی‌شود بر  ![](/sbox/screen/firefox-en/05.png) **کلیک** کنید.

برگه *General*  به شما این امکان پیکربندی تنظیمات ابتدایی کمی را به شما می‌دهد که در میان آنها صفحه‌ی خانگی برگزیده‌ی شما و مکان پوشه‌ی *Downloads*  شما هستند.

تنظیم پیش‌فرض برای نوار بازشونده *When Firefox starts*، و صفحه‌ی خانگی پیش‌فرض *صفحه‌ی ابتدایی فایرفاکس* است.

**نکته**: برای قرار دادن صفحه فعلی که در آن هستید به عنوان صفحه خانگی پیش فرض  ![](/sbox/screen/firefox-en/06.png) **کلیک** کنید.


<a name="2.3"></a>
## ۲.۳ چگونه گزینه‌های قاب Privacy  را تنظیم کنیم ##

قاب *Privacy*  به شما امکان مدیریت گزینه‌های حریم خصوصی و امنیت را برای مرورگر می‌دهد.

**مرحله اول**. برای فعال کردن صفحه‌ی زیر بر روی ![](/sbox/screen/firefox-en/07.png) **کلیک** کنید:

![](/sbox/screen/firefox-en/08.png)

*تصویر ۳: پنجره‌ی Options  در حال نمایش قاب امنیت*

قاب *Privacy*  به دو بخش تقسیم شده است: بخش *تاریخ نگار* (History) و بخش *نوار موقعيت* (Location bar).




- **بخش تاریخ نگار**

بخش *تاریخ نگار* به شما امکان مدیریت تاریخچه‌ی مرورگر **فایرفاکس**، که فهرستی است از تمام سایت‌های مختلفی که از زمان شروع به استفاده از **فایرفاکس** از آن‌ها بازدید کرده‌اید را می‌دهد. گزینه‌ پیش‌فرض آنچه **فایرفاکس** انجام خواهد داد (*Firefox will*) به خاطر سپردن تاریخ نگار (*Remember history*) است و برای محافظت از حریم شخصی و امنیت شما باید تغییر کند.


برای محو کردن ردپای تاریخ نگار مرور وب خود مراحل پایین را انجام دهید:

**مرحله ۱**. منوی بازشونده *Firefox will:* را **فعال** کرده و *Never remember history* را همان طور در *تصویر ۳* نمایش داده شده است **انتخاب** کنید.

**مرحله ۲**. بر روی ![](/sbox/screen/firefox-en/09.png) **کلیک** کنید تا پنجره‌ی پایین فعال شود:

![](/sbox/screen/firefox-en/10.png)

*تصویر ۴: پنجره‌ی پاک کردن تمام تاریخچه (Clear All History)*


**مرحله ۳**. تمام مربع‌ها را ضرب‌در زده و بر روی  ![](/sbox/screen/firefox-en/11.png) **کلیک** کنید تا **فایرفاکس** از تمام داده‌های بالقوه افشاگر پاکسازی شود و سپس به برگه *Privacy*  برگردید.



- **بخش نوار موقعيت (Location)**

بخش *نوار موقعيت* نشانی‌ها، کوکی‌ها و داده‌های موقتی دیگر از وب‌سایت‌های مرور شده و تاریخچه‌ی وب‌گردی را برای اعلام کردن یا پیشنهاد دادن نشانی‌ها در نوار یو‌آر‌ال **فایرفاکس** برای سهولت جستجوی شما استفاده می‌کند. پیش فرض برای پیشنهاد دادن هنگام استفاده از نوار موقعيت: (History) تاریخچه و سایت‌های نشانه‌گذاری شده است (Bookmarks) که برای محافظت از حریم خصوصی و امنیت اینترنتی شما باید تغییر داده شود.

برای محو کردن ردپای عادت‌ و تاریخچه‌ی جستجوی اینترنتی خود مراحل زیر را انجام دهید:

**مرحله ۱**. فهرست کشویی  پیشنهاد دادن هنگام استفاده از نوار موقعیت (When browsing, suggest) را **فعال** کرده و سپس هیچ چیز (Nothing) را همان طور که در *تصویر ۵* در پایین و *تصویر ۳* در بالا نشان داده شده است **انتخاب** کنید.

![](/sbox/screen/firefox-en/12.png)

*تصویر ۵: نوار موقعیت در حال نشان دادن آیتم هیچ چیز (Nothing)*


**مرحله ۲**. برای تایید کردن تنظیمات و خروج از پنجره‌ی *Options* بر روی  ![](/sbox/screen/firefox-en/13.png)  کلیک کنید.


**توجه**: برای یک شیوه‌ی امن و کامل برای پاک کردن داده‌های موقتی لطفا به فصل مربوط به [**CCleaner**](ccleaner) مراجعه کنید.


<a name="2.4"></a>
## ۲.۴ چگونه گزینه‌های قاب Security را تنظیم کنیم ##

قاب امنیت (*Security*) به دو بخش تقسیم شده است: بخش اول به رفتار‌های بالقوه تهدیدآمیز از منابع خارجی و بخش دوم یا بخش رمزهای عبور (*Passwords*) به مدیریت رمزهای عبور می‌پردازد.

**توجه**: برای اطلاعات بیشتر در زمینه‌ی ذخیره‌سازی رمزهای عبور لطفا به فصل مربوط به [**KeePass**](keepass) مراجعه کنید.

**مرحله ۱**. در نوار فهرست **فایرفاکس،** **...Tools > Options** را برای فعال کردن پنجره‌ی گزینه‌ها (Options) انتخاب کرده و سپس بر روی زبانه‌ی *Security*  برای فعال کردن صفحه‌ی پایین **کلیک** کنید:

![](/sbox/screen/firefox-en/14.png)

*تصویر ۶: پنجره‌ی گزینه‌ها در حال نمایش قاب امنیت*


**مرحله ۲**. تنظیمات پیش‌فرض را در بخش اول **قبول** کنید.



- **بخش رمزهای عبور**

بخش *رمزهای عبور* به شما امکان مدیریت رمزهای عبورتان را می‌دهد. گزینه‌ی پیش‌فرض *Remember passwords for sites* (رمزهای عبور را برای این سایت به خاطر بسپار) اولین باری که شما **فایرفاکس **را نصب و اجرا می‌کنید فعال است و برای اطمینان حاصل کردن از امن و خصوصی ماندن رمز عبور شما باید غیرفعال شود.

**مرحله ۱**. بر روی ضرب‌در کنار گزینه‌ی *Remember passwords for sites* **کلیک**  کنید تا غیر فعال شود و سپس بر روی ![](/sbox/screen/firefox-en/15.png) برای کامل کردن پیکربندی قاب *Security* در پنجره‌ی *Options* **کلیک** کنید.


<a name="2.5"></a>
## ۲.۵ چگونه گزینه‌های قاب Advanced  را تنظیم کنیم ##

برگه *Advanced*  (پیشرفته) همان طور که از نام‌ش برمی‌آید با در نظر گرفتن کاربران **پیشرفته** یا **باتجربه‌ی** **فایرفاکس** طراحی شده است. هرچند کاربران تمام سطوح می‌توانند از فعال سازی دو گزینه‌ای که در برگه *General*  در ادامه می‌آید سود ببرند.

- گزینه‌ی *Warn me when websites try to redirect or reload the page*  (هنگامی که یک وبسایت قصد تغییر مسیر یا دوباره بارگذاری یک صفحه را دارد به من هشدار بده) **فایرفاکس** را قادر به جلوگیری از وبسایت‌ها برای تغییر مسیر دادن خود به خود شما به صفحه‌ای دیگر یا بارگذاری دوباره‌ی خودشان بدون درخواست یا آگاهی شما می‌کند.

- گزینه‌ی *Tell web sites I do not want to be tracked*  (به وب‌سایت‌ها بگو که من نمی‌خواهم ردیابی شوم) **فایرفاکس** را به درخواست کردن از وب‌سایت‌هایی که بازدید می‌کنید برای عدم ردیابی عادت‌های جستجوی شما راهنمایی می‌کند. هرچند وبسایت‌های شخصی نه به صورت قانونی و نه فنی مجبور به پذیرفتن چنین درخواست‌هایی نیستند، فعال کردن این گزینه در معرض بودن شما را به تبلیغات آن‌لاین بالقوه خطرناک کم می‌کند

![](/sbox/screen/firefox-en/16.png)

*تصویر ۸: گزینه‌های قاب Advanced  (پیشرفته) در حال نمایش زبانه‌ی پیش‌فرض General*

**مرحله ۱**. مربع کنار *Warn me when websites try to redirect or reload the page* (هنگامی که وبسایت‌ها سعی در تغییر مسیر یا بارگذاری دوباره‌ی صفحه‌ها دارند به من خبر بده) را همان طور در *تصویر ۸* در بالا نشان داده شده است **فعال** کنید.

**مرحله ۲**. مربع گزینه‌ی *Tell web sites I do not want to be tracked*  (به وب‌سایت‌ها بگو که من نمی‌خواهم ردیابی شوم) را همان طور که در *تصویر ۸* در بالا نشان داده شده است **فعال** کنید.

**مرحله ۳**. برای اعمال این تغییرات و خروج از برگه پیشرفته بر روی ![](/sbox/screen/firefox-en/15.png) **کلیک** کنید.


مبارک است! اکنون **فایرفاکس** برای مرور و گشت زنی در اینترنت به شکلی امن و حافظ حریم شخصی شما، پیکربندی شده است.


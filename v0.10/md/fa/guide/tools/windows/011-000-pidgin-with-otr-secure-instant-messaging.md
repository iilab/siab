

---

lang: fa
community: guide
type: tools
legacy: True
child: False
os: windows
weight: 011
title: Pidgin with OTR - Secure Instant Messaging

---

**صفحه اصلی وب سایت**

- **Pidgin**: [**www.pidgin.im**](http://www.pidgin.im)
- **OTR**: [**www.cypherpunks.ca/otr**](http://www.cypherpunks.ca/otr/)


**نیازهای رایانه ای**

- ارتباط با اینترنت
- تمامی نسخه های ویندوز


**نسخه مورد استفاده در این راهنما**

- Pidgin 2.7.11 
- OTR 3.2.0.1 

**مجوز**

- نرم افزارآزاد و متن باز


**منابع لازم برای مطالعه**

کتابچه راهنما، فصل [**۷. چگونه می توان حریم خصوصی ارتباطات اینترنتی را حفظ کرد**](chapter-7)


**سطح یادگیری**: ۱. مبتدی، **۲. متوسط**، ۳. میانه، ۴. با تجربه، ۵. پیشرفته


**زمان مورد نیاز برای آشنا شدن با برنامه پیش از شروع به استفاده از آن**: ۳۰ دقیقه

**آنچه با مطالعه این راهنما بدست خواهید آورید**:

- امکان سازماندهی و مدیریت برخی از محبوب ترین سرویس های پیام فوری توسط یک برنامه
- امکان جلسات چت خصوصی و مطمئن


**گنو/لینوکس، سیستم عامل مک، و سایر برنامه های سازگار با ویندوز**

هر دو برنامه **Pidgin** و **Pidgin** برای **مایکروسافت ویندوز** و **گنو/لینوکس** در دسترس می باشند. یکی دیگر از برنامه های چند-پروتکلی **IM** برای **مایکروسافت ویندوز** که **OTR** را نیز پشتیبانی می کند، [**Miranda IM**](http://www.miranda-im.org/) است. برای سیستم عامل **مک** استفاده از [**Adium**](http://adium.im/) را توصیه می کنیم که برنامه **IM** چند-پروتکلی است که پلاگین **OTR** را نیز پشتیبانی می کند.


## ۱.۱  نکاتی که پیش از شروع به استفاده از این ابزار، باید از آنها آگاه باشید ##

**Pidgin** یک برنامه آزاد و متن باز است که بعنوان کلاینت **پیام فوری** (**IM**) مورد استفاده قرار می گیرد. این برنامه به شما اجازه می دهد تا چندین اکانت (**IM**) را از طریق یک رابط کاربری ساده مدیریت و سازماندهی کنید. پیش از آنکه از **Pidgin** شروع به استفاده کنید، می باید یک اکانت **IM** داشته باشید، اکانتی که آن را در **Pidgin**  ثبت یا رجیستر می کنید. اگر دارای اکانت ایمیل از**Gmail** هستید می توانید از سرویس **IM** آنها با عنوان **GoogleTalk** همرا با **Pidgin** استفاده کنید. جزئیات لاگین اکانت **IM** فعلی شما برای ثبت آن و امکان دسترسی به اکانت تان از طریق **Pidgin** نیز بکار می رود.

**توجه**: تمامی کاربران تشویق می شوند که تا جاییکه امکان دارد درباره سیاست های حفظ حریم شخصی و خصوصی خدمات دهنده **سرویس پیام فوری** خود اطلاعات کسب کنند.


**Pidgin** سرویس های **IM** زیر را پشتیبانی می کند: [**AIM**](http://dashboard.aim.com/aim), [**Bonjour**](http://www.apple.com/support/bonjour/), [**Gadu-Gadu**](http://komunikator.gadu-gadu.pl/), [**Google Talk**](http://www.google.com/talk/), **Groupwise**, [**ICQ**](http://www.icq.com), **IRC**, [**MIRC**](http://www.mirc.com/), [**MSN**](http://www.msn.com/), 
[**MXit**](http://www.mxit.com/), [**MySpaceIM**](http://www.myspace.com/guide/im), [**QQ**](http://www.qq.com/), [**SILC**](http://silcnet.org/), **SIMPLE**, [**Sametime**](http://www.ibm.com/developerworks/downloads/ls/lst/), [**Yahoo!**](http://messenger.yahoo.com/), **Zephyr** و هرگونه کلاینت **IM** که پروتکل پیام رسانی **XMPP** را اجرا می کند.

**Pidgin** امکان برقراری ارتباط بین دو سرویس **IM** مختلف را فراهم نمی آورد. بعنوان مثال، اگر از **Pidgin** برای دسترسی به اکانت **Google Talk** خود استفاده می کنید، امکان آن را نخواهید داشت که با دوست خود که از اکانت **ICQ** استفاده می کند، به چت کردن  بپردازید.

اما **Pidgin** را می توان برای مدیریت چندین اکانت مبتنی بر هرگونه پروتکل پیام رسانی تحت پشتیبانی آن بکار برد. یعنی شما می توانید بطور همزمان از **Gmail** و **ICQ** استفاده کرده و با مخاطبینی که خصوصآ آن سرویس هایی را (که تمامآ توسط **Pidgin** پشتیبانی می شوند) مورد استفاده قرار می دهند، چت کنید.

قویا توصیه می شود که برای جلسات **IM**  از برنامه **Pidgin** استفاده کنید. چرا که از میزان امنیت بیشتری نسبت به کلاینت های پیام رسانی دیگر برخوردار است، و همراه با تبلیغ افزارها و جاسوس افزارهایی ارائه نمی شود که ممکن است حریم خصوصی و امنیت رایانه شما را به خطر بیاندازند.

Off-the-Record** (**OTR**)  پلاگینی است که ویژه **Pidgin** طراحی شده است و ویژگی ها و حفظ حریم خصوصی و امنیتی زیر را به کاربر ارائه می دهد:

- **Authentication** :مطمئن می شوید که مخاطب شما، فرد مورد نظرتان است.
- **Deniability** : پس از اتمام جلسه چت، پیام رد و بدل شده را نمی توان به عنوان پیامی از طرف یا خطاب به شما منتسب کرد.
- **Encryption** : هیچ کس دیگری نمی تواند به پیام های فوری شما دسترسی پیدا کرده و آن ها را بخواند.
- **Perfect Forward Security** : اگر شخص ثالثی، کلیدهای خصوصی شما را بدست بیاورد، هیچ یک از مکالمات پیشین شما تحت خطر قرار نمی گیرد.

**توجه**: برنامه **Pidgin** را قبل از نصب پلاگین **OTR** نصب کنید.


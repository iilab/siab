

---

lang: fa
community: guide
type: tools
legacy: True
child: True
os: windows
weight: 2
depth: 3
title: How to access the Internet using the Tor Browser

---

فهرست عناوین این بخش عبارتند از:

- [**۳.۰ درباره استفاده از شبکه‌ی Tor**](#3.0)
- [**۳.۱ چگونه می‌توان به شبکه‌ی Tor متصل شد**](#3.1)
- [**۳.۲ چگونه می‌توان اتصال به شبکه‌ی Tor را به صورت دستی مورد تأیید قرار داد**](#3.2)
- [**۳.۳ چگونه می‌توان با استفاده از Tor به مرور اینترنت پرداخت**](#3.3)
- [**۳.۳.۱ چگونه می‌توان Mozilla Firefox را برای استفاده با Tor پیکربندی کرد**](#3.3.1)
- [**۳.۳.۲ چگونه می‌توان Internet Explorer را برای استفاده با Tor پیکربندی کرد**](#3.3.2)

-------

<a name="3.0"></a>
## ۳.۰ درباره دسترسی به شبکه‌ی Tor ##
 
برای آنکه بتوانید به طور ناشناس در اینترنت به گشت و گذار مشغول شوید باید از **Tor Browser** (مرورگر تور) استفاده کنید. در وهله اول، این برنامه شما را به شبکه‌ی **Tor** متصل می‌کند. پس از آنکه رایانه‌ی شما با موفقیت به شبکه‌ی **Tor** متصل شد، **Tor Browser** به صورت خودکار نسخه جداگانه ای از فایر فاکس قابل حملی را که حاوی **Tor Browser Bundle** است به اجرا در می‌آورد.

**توجه**: بین سرعت مرور اینترنت و ناشناس مانی در هنگام فعالیت‌های اینترنتی، نوعی معادله برقرار است. از آنجایی که **Tor** امکان ناشناس مانی را تسهیل کرده مسلماً از سرعت کمتری در مقایسه با مرورگرهای رایانه‌ی شما برخوردار است. **Tor** ترافیک اطلاعات شما را در بین رایانه های افراد داوطلب که در نقاط مختلف دنیا پراکنده‌اند دست به دست می‌کند و بدین ترتیب از امنیت اطلاعات و حریم خصوصی شما در اینترنت دفاع می‌کند.


<a name="3.1"></a>
## ۳.۱ چگونه می‌توان به شبکه‌ی Tor متصل شد ##

برای متصل شدن به شبکه‌ی **Tor** مراحل زیر می‌بایستی انجام گیرد:

**مرحله ۱**: به شاخه‌ی حاوی *Tor Browser* را وارد شده، بر روی ![](/sbox/screen/tor-en/30.png) **دو بار کلیک** کنید تا صفحه‌ی زیر فعال شود:

![](/sbox/screen/tor-en/24.png)

*تصویر ۱: پانل کنترلی ویدالیا در حال وصل شدن به شبکه‌ی Tor*

همزمان با تلاش برای متصل شدن به شبکه‌ی **Tor** نمایه زردرنگی در کادر پایینی صفحه‌ی سیستم به شکل ![](/sbox/screen/tor-en/31.png) ظاهر می‌شود. پس از آنکه ارتباط بین رایانه‌ی شما و شبکه‌ی **Tor** به طور کامل برقرار شد، نمایه به رنگ سبز در می‌آید: ![](/sbox/screen/tor-en/32.png)

**توجه**: برای آشنایی با چگونگی استفاده موثر از *Vidalia Control Panel* ، لطفاً به صفحه‌ی چگونه می‌توان [**چگونه می‌توان Vidalia Control Panel را پیکربندی کرد**](howtouseVIDALIA) را پیکربندی کرد، مراجعه کنید.

لحظاتی بعد، **Tor Browser** مرورگر **Mozilla Firefox** را به شکل زیر به اجرا در خواهد آورد:

![](/sbox/screen/tor-en/33.png)

*تصویر ۲: برگه؟Are you using Tor مرورگر Mozilla Firefox*


هر بار که شما برنامه **Tor Browser** را به اجرا درآورید، *Vidalia Control Panel* به صورت خودکار باز شده (*تصویر ۱*) و صفحه های [**https://check.torproject.org/**](https://check.torproject.org/) (*تصویر ۲*) نمایان خواهد شد. افزونه **Torbutton** در گوشه پایین و سمت راست صفحه پدیدار می‌شود.

**نکته**: اما اگر در هنگام اجرای **Tor Browser** مرورگر **Mozilla Firefox** از قبل باز باشد، **Torbutton** در صفحه‌ی مربوطه به صورت غیرفعال ظاهر خواهد شد: ![](/sbox/screen/tor-en/35.png)
 
افزونه **Torbutton** برای پیکربندی **Firefox** جهت برقراری ارتباط مناسب با شبکه‌ی **Tor** مورد استفاده قرار می‌گیرد. تنها کافی است بر روی **Torbutton** کلیک کنید تا بین حالت‌های فعال و غیرفعال در تغییر باشید.

با وجود این، چنانچه به شبکه‌ی **Tor** متصل نباشید، افزونه **Torbutton** غیرفعال خواهد شد و صفحه‌ی زیر پدیدار می‌شود

![](/sbox/screen/tor-en/36.png)

*تصویر ۳: برگه Sorry. You are not using Tor در برنامه Mozilla Firefox 

اگر صفحه‌ای مشابه با *تصویر ۳*، افزونه **Torbutton** در حالت غیرفعال (علی رغم تمامی تلاش‌های شما برای فعال کردن آن)، یا صفحه‌ی وب خالی ظاهر شد، لطفاً به بخش [**۴.۰ چگونگی اشکال زدایی Tor**](tor_vidaliacontrol) مراجعه کنید


<a name="3.2"></a>
## ۳.۲ چگونه می‌توان اتصال به شبکه‌ی Tor را به صورت دستی مورد تأیید قرار داد ##

برای آنکه بتوانید به صورت دستی از برقرار شدن ارتباط با شبکه‌ی **Tor** اطمینان حاصل کنید می‌بایستی مراحل زیر را انجام دهید:

**مرحله 1**. تارنما به آدرس [**https://check.torproject.org/**](https://check.torproject.org/) را **باز** کنید. باز شدن تارنما مزبور تأییدی بر آنست که آیا به شبکه‌ی **Tor** متصل هستید یا خیر.

اگر مرورگر وبی شما از طریق شبکه‌ی **Tor** به اینترنت متصل باشد، تارنماهایی که در کشور شما سانسور شده یا محدودیت دسترسی به آن‌ها وجود دارد، اکنون می‌باید در دسترس قرار گرفته باشند که در نتیجه فعالیت‌های آنلاین شما نیز به صورت امن و محفوظ باقی خواهد ماند. همچنین ممکن است متوجه این نکته شوید که برخی از صفحات وب مانند **www.google.com**، گاهی بگونه ای رفتار می‌کنند که گویی شما در کشور متفاوتی زندگی می‌کنید. این‌گونه رفتارها در صورت استفاده از **Tor** غیرمعمول نیست. 


<a name="3.3"></a>
## ۳.۳ چگونه می‌توان با استفاده از Tor به مرور اینترنت پرداخت ##

اگرچه شما می‌توانید بلافاصله با استفاده از **Firefox** متصل به شبکه‌ی **Tor** به مرور و گشت و گذار در اینترنت مشغول شوید، اما توصیه می‌کنیم که بخش زیر را که مربوط به پیکربندی **Firefox** جهت بهینه کردن حریم خصوصی و امنیت اینترنتی شما است، مطالعه کنید. 



<a name="3.3.1"></a>
### ۳.۳.۱ چگونه می‌توان Mozilla Firefox را برای استفاده با Tor پیکربندی کرد ###

**Torbutton** که یک افزونه یا پسوند برای **Mozilla Firefox** است، برنامه‌ای است کوچک که برای حراست و تأمین امنیت فعالیت‌های آنلاین شما از طریق پوشش دادن نقاط ضعف مورد استفاده قرار می‌گیرد.

**نکته مهم**: تارنما های مخرب یا حتی یک سرور**Tor** نیز ممکن است اطلاعاتی را درباره محل اینترنت شما و فعالیت‌های آنلاینتان افشا کنند. این امر ممکن است حتی در موقع استفاده از **Tor** نیز رخ دهد. خوشبختانه پیکربندی پیش‌فرض **Torbutton** از امنیت نسبتاً خوبی برخوردار است؛ با وجود این، به شما توصیه می‌شود که برای بهینه کردن امنیت و حریم خصوصی آنلاین خود، تغییرات زیر را در تنظیمات مربوطه انجام دهید.

**توجه**: کاربران سطح **پیشرفته** که از درک خوبی نسبت به موضوعات امنیتی مربوط به مرورگرها برخوردارند می‌توانند تغییرات بیشتری در این تنظیمات انجام دهند.


پنجره *Torbutton Preferences* (ترجیحات) دارای سه برگه است که به شما اجازه می‌دهند تا گزینه ای مختلفی را تعیین کنید: 

- برگه تنظیمات پراکسی **Proxy Settings**
- برگه تنظیمات امنیتی **Security Settings**
- برگه تنظیمات نمایشی **Display Settings**

به پنجره *Torbutton Preferences* فارغ از اینکه **Torbutton** در حالت فعال یا غیرفعال قرار داشته باشد می‌توان دسترسی پیدا کرد. برای فعال سازی پنجره *Torbutton Preferences* می‌بایستی اقدام‌های زیر را انجام دهید:

**مرحله ۱**. بر روی **Torbutton** **راست کلیک** کنید تا منوی آن مطابق تصویر زیر فعال شود:

![](/sbox/screen/tor-en/37.png)

*تصویر ۴: منوی Torbutton* 

**مرحله ۲**. گزینه *Preferences...* را انتخاب کنید تا صفحه‌ی زیر فعال شود:

![](/sbox/screen/tor-en/38.png)

*تصویر ۵: پنجره Torbutton Preferences که برگه تنظیمات پراکسی در آن به نمایش درآمده است. *


- برگه **تنظیمات پراکسی**

برگه *Proxy Settings* چگونگی دسترسی **Firefox** به اینترنت را در زمانی که **Torbutton** در حالت فعال قرار دارد، کنترل می‌کند. شما نیازی به انجام هیچ‌گونه تغییر در این برگه ندارید.

- برگه **تنظیمات امنیتی**

برگه *Security Settings* برای کاربران سطح **باتجربه** و **پیشرفته** ای که درک عمیقی از امنیت اینترنتی و مرورگرهای وب دارند طراحی شده است. در تنظیمات پیش‌فرض آن نیز سطح بالایی از امنیت و حفظ حریم خصوصی برای کاربران معمولی در نظر گرفته شده است. برگه *Security Settings* به شما امکان می‌دهد تا افزونه **Torbutton** را برای مدیریت تاریخ نگار مرورگر، حافظه موقت، کوکی و سایر ویژگی‌های **Firefox** پیکربندی کنید.

![](/sbox/screen/tor-en/39.png)

*تصویر ۶: برگه تنظیمات امنیتی* 

گزینه *Disable plugins during Tor usage* یکی از چند گزینه تنظیمات امنیتی است که می‌بایستی آن را فقط به صورت *موقتی* فعال کنید. برای مشاهده تصاویر ویدئویی آنلاین از طریق **Tor**-شامل [**DailyMotion**](http://www.dailymotion.com/)، [**The Hub**](http://hub.witness.org/)، و [**YouTube**](http://www.youtube.com) - می‌باید گزینه *Disable plugins during Tor usage* را به حالت *غیرفعال* درآورید.

**توجه**: شما بایستی فقط پلاگین های تارنما های قابل اعتماد را در حالت فعال قرار دهید، و پس از آنکه مشاهده آن تارنماها به پایان رسید، به برگه *Security Settings* بازگشته گزینه *Disable plugins during Tor usage* را مجدداً *فعال* کنید.

برای کسب اطلاعات بیشتر جهت کارکردهای معین هر یک از گزینه های برگه *Security Settings* لطفاً به [**Torbutton**](https://www.torproject.org/torbutton/) مراجعه کنید.


- برگه **Display Settings**

برگه **Display Settings** به شما اجازه می‌دهد تا راجع به چگونگی به نمایش درآمدن افزونه **Torbutton** در برنامه **Firefox** تصمیم بگیرید. این گزینه می‌تواند یا به صورت ![](/sbox/screen/tor-en/34.png)، یا ![](/sbox/screen/tor-en/40.png)، یا ![](/sbox/screen/tor-en/35.png)، یا ![](/sbox/screen/tor-en/41.png) به نمایش درآید. فارغ از انتخاب شما در عملکرد آن تغییری حاصل نمی‌شود.

![](/sbox/screen/tor-en/42.png)

*تصویر ۷: برگه Display Settings*

**نکته**: پس از آنکه مرور اینترنت را به پایان رساندید، از پاک شدن حافظه موقت‌ها و کوکی‌های اینترنتی اطمینان حاصل کنید. این کار را می‌توان در**Firefox** با **انتخاب کردن** *...Tools > Clear Recent History*، **علامت زدن** تمامی گزینه های موجود در صفحه، و **کلیک کردن** بر روی دکمه *Clear Now* انجام داد.

برای کسب اطلاعات بیشتر، لطفاً به راهنماهای دستی فصل [**Mozilla Firefox**](firefox-howtoinstall) مراجعه کنید.

برای کسب اطلاعات بیشتر در مورد **Torbutton** لطفاً به [**Torbutton FAQ**](https://www.torproject.org/torbutton/torbutton-faq.html.en) مراجعه شود.


<a name="3.3.2"></a>
### ۳.۳.۲ چگونه می‌توان Internet Explorer را برای استفاده با Tor پیکربندی کرد ###


توجه: اگرچه **Tor** به گونه‌ای طراحی شده است که به راحتی با هر مرورگر وبی کار کند، اما ترکیب **Firefox** و **Tor**، ترکیبی ایده‌آل برای پیشگیری از شناسایی یا کشف شدن توسط افراد بد نیت یا آنانی که قصد آزار و اذیت شما را دارند، می‌باشد. در شرایط ایده آل، استفاده از **Internet Explorer** باید به عنوان آخرین گزینه مدنظر قرار گیرد.

با وجود این، اگر در موقعیتی قرار داشته باشید که استفاده از **Internet Explorer** غیرقابل اجتناب باشد، اقدام‌های زیر را انجام دهید:

**مرحله ۱**. مرورگر **Internet Explorer** را **باز** کنید.

**مرحله ۲**. **Tools > Internet Options**را **انتخاب** کنید تا صفحه‌ی *Internet Options* فعال شود.

**مرحله ۳**. بر روی برگه *Connections* **کلیک** کنید تا صفحه‌ای مشابه با آنچه در *تصویر ۸* در زیر دیده می‌شود به نمایش درآید:

![](/sbox/screen/tor-en/43.png)

*تصویر ۸: برگه Connections از صفحه‌ی گزینه های اینترنت*

**مرحله ۴**. بر روی ![](/sbox/screen/tor-en/44.png) **کلیک** کنید تا صفحه‌ی *Local Area Network (LAN) Settings* مطابق تصویر زیر نمایان شود.

![](/sbox/screen/tor-en/45.png)

*تصویر ۹: تنظیمات Local Area Network (LAN)*

**مرحله ۵**. گزینه *...Use a proxy server* را مطابق با *تصویر ۹* **علامت بزنید** و سپس بر روی ![](/sbox/screen/tor-en/46.png) **کلیک** کنید تا صفحه‌ی *Proxy Settings* فعال شود.

**مرحله ۶**. مطابق با تصویر زیر کادرهای مربوط به تنظیمات پراکسی را **کامل کنید**.

![](/sbox/screen/tor-en/47.png)

*تصویر ۱۰: مثالی از تنظیم‌های پراکسی تکمیل شده*

**مرحله ۷**. بر روی ![](/sbox/screen/tor-en/07.png) در هر یک از صفحات پیکربندی که ظاهر می‌شود **کلیک** کنید تا از پنجره **Internet Options** خارج شده و به مرورگر **Internet Explorer**باز گردید. 

**توجه**: برای توقف استفاده از **مراحل ۱ تا ۴** را تکرار کنید. به جای **مرحله ۵** می‌بایستی گزینه *...Use a proxy server* را **غیرفعال** کنید.  

**نکته**: شما می‌باید پس از اتمام مرور صفحات وب کاشه موقت اینترنتی، کوکی‌ها و تاریخ نگار مرورگر خود را با انجام اقدام‌های زیر پاک کنید:

**مرحله ۱**. **Tools > Internet Options** را **انتخاب** کنید تا برگه *General* پیش‌فرض مطابق زیر به نمایش درآید: 

![](/sbox/screen/tor-en/48.png)

*تصویر ۱۱: برگه General مرورگر Internet Explorer*

**مرحله ۲**. بر روی ![](/sbox/screen/tor-en/49.png) در بخش *فایل‌های اینترنتی موقت* **کلیک** کنید تا صفحه‌ی تأیید *کوکی‌های پاک شده* به صورت زیر به نمایش درآید:

![](/sbox/screen/tor-en/50.png)

*تصویر ۱۲. صفحه‌ی تأیید پاک شدن کوکی‌ها*

**مرحله ۳**. بر روی ![](/sbox/screen/tor-en/07.png) **کلیک** کنید تا کوکی‌های موقت اینترنتی پاک شوند.

**مرحله ۴**. بر روی ![](/sbox/screen/tor-en/51.png) **کلیک** کنید تا پنجره تأیید برای پاک شدن فایل‌ها فعال شود و سپس بر روی ![](/sbox/screen/tor-en/07.png) **کلیک** کنید تا فایل‌های اینترنتی موقت، پاک شوند.

**مرحله ۵**. بر روی ![](/sbox/screen/tor-en/52.png) **کلیک** کنید تا پنجره تایید *Internet Options* فعال شود، سپس بر روی ![](/sbox/screen/tor-en/53.png) و پس از آن بر روی ![](/sbox/screen/tor-en/07.png) **کلیک** کنید.

**توجه**: برای دسترسی به شبکه‌ی **Tor** با استفاده از **Internet Explorer** می‌باید **Tor Browser** را همراه با **Vidalia** متصل به شبکه‌ی Tor، در حال اجرا حفظ نمایید.





---

lang: fa
community: guide
type: tools
legacy: True
child: True
os: windows
weight: 5
depth: 3
title: FAQ and Review

---

## ۵.۰ سؤالات رایج و مرور مطالب آموخته شده ##

النا و نیکولای از نحوه‌ی کار با برنامه‌ی **Recuva** بسیار راضی و هیجان‌زده‌اند، خصوصاً از اینکه این برنامه بسیار ساده و مؤثر عمل می‌کند. اما سؤالاتی در مورد گزینه های پیشرفته برنامه برای آن‌ها مطرح است.

<div class="background" markdown="1">

**سؤال**: *آیا قالب فایلی وجود دارد که **Recuva** قادر به بازیابی آن نباشد؟ *

**جواب**: *خیر، **Recuva** تمامی انواع فایل‌ها را بازیابی کند. *

**سؤال**: *آیا می‌شود فایلی را که به صورت مطمئن پاک شده است بازیابی کرد؟ *

**جواب**: *خیر، زمانی که فایلی با استفاده از برنامه‌های مخصوص به صورت مطمئن پاک شده باشد بازیابی آن غیرممکن است. *

**سؤال**: *من متوجه شده‌ام که گاهی اوقات حتی پس از آنکه فایلی را به طور مطمئن پاک کرده‌ام، هنوز هم علامت بازیابی در کنار آن دیده می‌شود، چگونه چنین چیزی غیر ممکن است؟ *

**جواب**: *این امکان وجود دارد که علامتی که در کنار فایل دیده می‌شود در واقع نمایانگر مکانی باشد که فایل اصلی در آنجا نگهداری می‌شده است. اما اگر آن فایل را بازیابی کرده و باز کنید محتویات آن کاملاً غیر خوانا خواهند بود. *

**سؤال**: *من فایلی را که حدوداً ۵ دقیقه قبل ایجاد کرده بودم، تصادفاً پاک کرده‌ام و فکر می‌کردم بتوانم آن را به آسانی بازیابی کنم. ولی چرا **Recuva** نتوانست آن را بازیابی کند؟ *

**جواب**: *جالب اینجاست که سند یا فایلی که تنها چند دقیقه از ایجاد آن گذشته است، در مقایسه با فایل‌هایی که مدت‌هاست در رایانه جا خوش کرده‌اند، با احتمال زیادتری توسط فایل‌های موقتی رونویسی می‌شوند. **Recuva** مانند دیگر برنامه‌های بازیابی معمولاً نمی‌تواند فایل‌هایی را که تقریباً بلافاصله پس از ایجاد شدن، حذف شده‌اند، به راحتی بازیابی کند. *

**سؤال**: *پس از آنکه سیستم رایانه‌ی خود را با **CCleaner** پاک کردم، آیا داده‌های پاک‌سازی شده من قابل بازیابی خواهند بود؟

**جواب**: بسته به مهارت فرد و ابزاری که وی برای دسترسی به اطلاعات شما در اختیار دارد، این احتمال متغیر است. این امر همچنین به نوع تنظیمات برنامه پاک‌سازی مطمئن که برای پاک کردن فایل‌های موقتی و **رجیستری ویندوز** در **CCleaner** اعمال شده است، بستگی دارد. برای به حداقل رساندن احتمال بازیافت اطلاعات شخصی و محرمانه‌تان، گزینه Secure Deletion را در **CCleaner** فعال کرده و هرگونه فضای خالی را در سخت دیسک‌های خود و همچنین در **Windows Master File Table** پاک‌سازی کنید. در برنامه **Recuva** می‌توانید با افزایش تعداد دفعات رونویسی، ایمنی پاک شدن و ناخوانا شدن داده‌هایتان را افزایش دهید. این سؤال بسیار خوب نشان می‌دهد که چگونه ابزارهای مختلف یکدیگر را کامل می‌کنند تا به شما در جهت حفاظت از حریم شخصی و اطلاعات دیجیتال کمک شود.

</div>

## ۵.۱ سؤالات مربوط به مرور مطالب آموخته شده ##

- آیا خاموش کردن رایانه، توان **Recuva** را در بازیابی مؤثر اسناد، فایل‌ها و شاخه‌های پاک شده کاهش می‌دهد؟
- افزایش تعداد دفعات رونویسی، چگونه بر رونویسی مطمئن یک فایل یا سند خاص تأثیر می‌گذارد؟
- دو موقعیت که توانایی **Recuva** در بازیابی موفقیت آمیز یک فایل یا سند پاک شده را تحت تأثیر قرار می‌دهد، نام ببرید؟
- دو روش برای فعال کردن گزینه اسکن جامع (*Deep Scan*) در **Recuva** وجود دارد. آن‌ها را نام ببرید.
- تحت چه شرایطی برای اسکن کردن فایل‌های پاک شده بایستی از *Recuva Wizard* استفاده کرد؟





---

lang: fa
community: guide
type: tools
legacy: True
child: True
os: windows
weight: 6
depth: 3
title: FAQ and Review

---

<a name="6.0"></a>
## ۶.۰ سؤالات متداول و مرور مطالب آموخته شده ##

کلودیا و پابلو از برنامه **TrueCrypt** بسیار راضی اند، خصوصا اینکه نصب برنامه آسان بود و اکنون بصورت خودکار عمل می کند. اما، قبل از آنکه آن‌ها تصمیم نهایی خود برای استفاده از برنامه را بگیرند، هر دو سؤالاتی را درباره برنامه **TrueCrypt** دارند. 

<div class="background" markdown="1"> 

***سوال**: آیا تمام وقت من صرف وارد کردن رمزهای عبور در برنامه **TrueCrypt** خواهد شد؟*

***جواب**: خیر. فقط زمانی که می‌خواهید مجلد استاندارد را باز کنید، می بایستی رمز عبور را وارد کنید.* 


***سوال**: آیا در صورتی که نخواهم از برنامه **TrueCrypt** استفاده کنم می‌توانم بسادگی آن را uninstall کنم؟ اگر چنین کنم، آیا فایلهای من بصورت رمزنگاری شده باقی خواهند ماند.* 

***جواب**: بلی. برنامه **TrueCrypt** را می‌توان به آسانی و از طریق **انتخاب** Start > Programs > Truecrypt > Uninstall  حذف نمود.*

*اما یادتان نرود که پیش از حذف برنامه، تمامی فایل‌های خود را از مجلد به مکانی دیگر منتقل کنید، در غیر اینصورت قادر نخواهید تا مجدداً به آن‌ها دسترسی پیدا کنید. اگر مجلد را به رایانه دیگری منتقل می کنید، برای دسترسی به آن به رمز عبور خود و برنامه **TrueCrypt** نیاز خواهید داشت.*


***سوال**: اگر با برنامه **TrueCrypt** مشکل داشته باشم، یا وبسایت یا آدرس ایمیلی وجود دارد که برای دریافت کمک بتوانم با آن تماس بگیرم؟*

**جواب**: برای دریافت کمک و پشتیبانی، لطفاً به مکتوبات وبسایت **TrueCrypt**  در آدرس [**http://www.TrueCrypt.org/docs/**](http://www.truecrypt.org/docs/) یا فروم آن به آدرس [**http://forums.truecrypt.org//**](http://forums.truecrypt.org/) یا وبسایت ما به آدرس [**http://securityinabox.org/en/truecrypt_main**](http://securityinabox.org/en/truecrypt_main) مراجعه نمایید. اما، رمز عبور مجلد را فراموش کرده باشید، را هیچ‌کس قادر نخواهد بود آن را برای شما احیا کند.


***سوال**: آیا در زمان اجرا و استفاده از برنامه **TrueCrypt** در نسخه های مختلف ویندوز، صفحات متفاوتی به نمایش در می آیند؟* 

***جواب**: ظاهر آن‌ها ممکن است کمی فرق کند، اما محتویات آن‌ها یکی خواهد بود.*


***سوال**: چه نوع اطلاعاتی را باید رمزنگاری کرد؟*

***جواب**: در حالت مطلوب، می بایستی تمامی فایلهای متنی، تصاویر، و هرگونه فایل دیگری را که حاوی اطلاعات شخصی و محرمانه شماست، رمزنگاری کنید. در اینصورت، چنانچه رایانه خود را گم‌کرده یا آن را توقیف کنند، اطلاعات موجو در مجلد **TrueCrypt** شما محفوظ خواهد ماند.*


***سوال**: امنیت فایلهای ما تا چه اندازه خواهد بود؟*

***جواب**: برنامه **TrueCrypt** توسط متخصصین مستقل نرم افزارهای حفاظتی از بابت چگونگی عملکرد و اینکه آیا تمامی اعمالی که در آن ادعا شده است قابل اجرا می باشد، بررسی و آزمایش شده است. نتایج کلی نشان می‌دهد که برنامه **TrueCrypt** سطح بسیار بالایی از حفاظت را به کاربر ارائه می دهد. انتخاب یک رمز عبور قوی برای تأمین امنیت مجلد شما، از ضروریات است.*

*ویژگی دیسک پنهان (مخفی) برنامه **TrueCrypt** سطح امنیتی بینظیری برای اطلاعاتی که در رایانه شما ذخیره شده‌اند فراهم می آورد. کاربر باید درک عالی از برنامه و ویژگی‌های اصلی آن، همچنین ارزیابی صحیح از وضعیت امنیتی خویش، و اینکه در چه مواقعی این ویژگی (دیسک پنهان) به کارش خواهد آمد، داشته باشد.* 


***سوال**: لطفاً دوباره به من بگو که چگونه مجلد استاندارد اولیه خود را باز کنم بدون آنکه به مجلد مخفی کاری داشته باشم؟*

***جواب**: این امر بستگی به آن دارد که کدام رمز عبور را در کادر مربوطه وارد نمایید. اگر رمز عبور مجلد استاندارد را وارد کنید، آنگاه برنامه **TrueCrypt** مجلد استاندارد را باز یا قابل استفاده می کند. اگر رمز عبور مجلد مخفی را وارد نمایید، آنگاه **TrueCrypt** مجلد مخفی را باز خواهد کرد. اگر کسی از شما بخواهد که مجلد برنامه **TrueCrypt** خود را باز کنید تا بتواند نوع اطلاعات شما را مشاهده نماید، شما بایستی مجلد استاندارد را باز کنید. با امید اینکه این کار شما را از گیرافتادن و دچار دردسر شدن رهایی بخشد.*


***سوال**: آیا امکان آن هست که مجلد مخفی بطور ناخواسته آسیب دیده یا پاک شود؟*

***جواب**: بلی، اگر شما مداوما به مجلد استاندارد **TrueCrypt** خود فایل اضافه کنید، تا آنجاییکه دیگر فضای خالی (برای مجلد مخفی) باقی نماند، مجلد مخفی تان بصورت خودکار رونویسی خواهد شد. گزینه ای در منوی برنامه **TrueCrypt** وجود دارد که با کمک آن می‌توان از اینکار ممانعت کرد، ام فعال کردن این گزینه ممکن است وجود دیسک پنهان را برای افراد غیرمجاز در هنگام باز شدن مجلد شما، آشکار نماید.*


***سوال**. آیا می‌توانم پس از ایجاد دیسک پنهان، سایز آن را تغییر دهم؟*

***جواب**: خیر. شما باید دیسک پنهان دیگری ایجاد کرده و فایلهای خود را بصورت دستی به آن انتقال دهید.*

***سوال**: آیا می‌توانم از ابزارهایی چون **chkdsk**، **Disk Defragmenter** و مشابه آن‌ها بر روی محتویات مجلد **TrueCrypt** بازشده، استفاده کنم؟*

***جواب**: مجلدهای برنامه **TrueCrypt** مانند دیسک های فیزیکی واقعی رفتار می کنند، بنابراین، امکان استفاده از هرگونه ابزار چک کردن سیستم/تعمیر فایل/مرتب سازی فایل بر روی محتویات مجلد باز شده **TrueCrypt** وجود دارد.*


***سوال**: آیا می‌توان رمز عبور مجلد مخفی را تغییر داد؟*

***جواب**: بلی. ویژگی تغییر رمز عبور در مورد هر دو مجلد استاندارد و مخفی مصداق دارد. تنها کافی است که رمز عبور خود برای مجلد مخفی را در صفحه 'Current Password' در کادر 'Volume Password Change' وارد کنید.* 


***سوال**: در چه مواقعی باید از دیسک پنهان استفاده کنم؟* 

***جواب**: از ویژگی دیسک پنهان برنامه **TrueCrypt** زمانی استفاده کنید که می‌خواهید وجود اطلاعات خاصی را در رایانه خود مخفی نگهدارید. توجه داشته باشید که استفاده از دیسک پنهان با استفاده از مجلد استاندارد که برای حفاظت ار دسترسی به اطلاعات شما مورد استفاده قرار می‌گیرد، فرق دارد.*


برای کسب اطلاعات مشروح درباره برنامه **TrueCrypt** لطفاً به آدرس [**http://www.TrueCrypt.org/faq.php**](http://www.truecrypt.org/faq.php) مراجعه کنید.


</div>

<a name="6.1"></a>
## ۶.۱ سؤالات مربوط به مرور مطالب آموخته شده درباره مجلد استاندارد ##

- رمزنگاری چیست؟
- *مجلد استاندارد* چیست؟
- چگونه می‌توان  در یک حافظه USB *مجلد استاندارد* بوجود آورد؟ 
- روشهای مختلف برای باز کردن *مجلد استاندارد* چیست؟
- چگونه یک رمز عبور خوب برای *مجلد استاندارد* خود بوجود آورد و از آن مراقبت کنیم؟
- از چه راههایی می‌توان از *مجلد استاندارد* نسخه پشتیبان تهیه نمود؟
- برخی روشهای مخفی نگهداشتن وجود *مجلد استاندارد* در رایانه تان را نام ببرید؟



<a name="6.2"></a>
## ۶.۲ سؤالات مربوط به مرور مطالب آموخته شده درباره مجلد مخفی ##

- تفاوت اصلی بین *مجلد استاندارد* و *مجلد مخفی* در چیست؟
- چنانچه دارای *مجلد مخفی* هستید، چه نوع فایلهایی را بایستی در *مجلد استاندارد* ذخیره کنید؟
- *مجلد مخفی* در کجا قرار دارد؟
- سایز مطلوب برای *مجلد مخفی* چه اندازه است؟
- مزایا و معایب محفوظ نگهداشتن *مجلد مخفی* در برابر پاک شدن تصادفی، کدامند؟


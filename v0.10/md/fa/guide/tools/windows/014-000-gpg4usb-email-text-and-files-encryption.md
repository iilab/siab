

---

lang: fa
community: guide
type: tools
legacy: True
child: False
os: windows
weight: 014
title: gpg4usb - email text and files encryption

---

**تارنمای gpg4usb**

- [**http://gpg4usb.cpunk.de**](http://gpg4usb.cpunk.de)

**نیازهای رایانه‌ای**

- یکی از نسخه‌های ویندوز

**نسخه‌ی مورد استفاده در این راهنما**

- 0.3.1

**گواهی‌نامه‌ی نرم‌افزار**

- نرم‌افزار [*آزاد*](/fa/glossary#Freeware) و [*متن‌باز*](/fa/glossary#FOSS)

**منابع بیشتر برای مطالعه**

- فصل ۷ ازکتابچه‌ی راهنما: [**چگونگی حفظ حریم شخصی در ارتباطات اینترنتی**](/fa/chapter-7)

- [**امنیت و حریم شخصی دیجیتال برای مدافعین حقوق بشر**](https://www.frontlinedefenders.org/esecman), فصل **۲.۴ Cryptology - رمزگذاری کلید الکترونیک (صفحه ۳۸)**

- **سطح یادگیری**: مبتدی - **متوسط** - میانه - باتجربه - پیشرفته

**زمان مورد نیاز برای شروع به استفاده از این ابزار**: ۲۰ دقیقه

**آن‌چه با مطالعه‌ی این فصل فرا خواهید گرفت**:

- امکان رمزگذاری فایل‌ها و رایانامه‌ها (ایمیل) از هر مکان (به عنوان مثال، از کافی‌نت یا محل کار)  

- امکان رمزگذاری فایل‌ها به صورت *آفلاین* یا در مواقعی که امکان دست‌رسی به اینترنت امکان‌پذیر نباشد

- فرستادن آن‌ها از طریق رایانه‌ای که به اینترنت وصل است

## ۱-۱ نکاتی که پیش از آغاز به استفاده از این ابزار باید از آن‌ها آگاه باشید ##

**gpg4usb** یک برنامه‌ی ساده، با حجم کم و قابل حمل است که به شما امکان می‌دهد تا رایانامه‌ها (ایمیل) و فایل‌ها را رمزگذاری و رمزگشایی کنید. **gpg4usb** مبتنی بر روش رمزگذاری کلید عمومی می‌باشد. در این روش، هر فردی باید جفت کلید خود را ایجاد نماید. نخستین کلید با عنوان کلید خصوصی (Private Key) شناخته می‌شود. این کلید با یک کلمه یا عبارت عبور محافظت می‌شود. 
کلید دوم به عنوان کلید عمومی (Public Key) شناخته می‌شود. این کلید را می‌توانید با هر یک از مخاطبین خود به اشتراک بگذارید و مخاطبین شما نیز می‌توانند کلیدهای خود را با شما به اشتراک گذارند. پس از آن که کلید عمومی مخاطب خود را گرفتید می‌توانید شروع به فرستادن رایانامه‌های رمزگذاری شده به فرد مورد نظر نمایید. فقط آن فرد می‌تواند رایانامه‌هایی را که شما به صورت رمزگذاری شده برای او فرستادید، رمزگشایی کند و بخواند، زیرا او تنها کسی از که کلیدها را دارد.

به همین طریق، اگر شما نسخه‌ای از کلید عمومی خود را به مخاطبین رایانامه‌های خود بفرستید و کلید خصوصی را پیش خود نگاه‌دارید، تنها شما می‌توانید پیام‌های رمزگذاری شده آن‌ها را بخوانید.

شما هم‌چنین می‌توانید به پیام‌های خود امضای دیجیتال نیز بیفزایید. گیرنده‌ی پیام شما که دارای نسخه‌ی معتبری از کلید عمومی شما است می‌تواند رایانامه‌هایی را که از سوی شما برای وی فرستاده می‌شود تایید اعتبار کند، و مطمئن شود که محتویات آن‌ها در طول مسیر فرستادن تا گرفتن آن دست‌کاری نشده است. به همین ترتیب، اگر شما کلید عمومی مخاطب خود را در اختیار داشته باشید، می‌توانید امضاهای دیجیتال پیام‌های وی را تایید اعتبار کنید.

**gpg4usb** به شما امکان می‌دهد تا یک جفت کلید برای رمزگذاری ایجاد کنید، کلیدهای عمومی را برای اشتراک با دیگران بفرستید، یک رایانامه بنویسید، و آن را رمزگذاری کنید. شما می‌توانید کلید عمومی و/یا پیام رمزگذاری شده را از **gpg4usb** نسخه‌برداری (کپی) کنید و بچسبانید (Paste)، یا آن را به صورت فایل متنی ذخیره کنید. اسناد و فایل‌ها را نیز می‌توان رمزگذاری کرد.

**توجه**: به خاطر داشته باشید که نسخه‌های اصلی و رمزگذاری نشده‌ی اسناد و فایل‌های شما ممکن است هم‌چنان بر روی رایانه شما وجود داشته باشند، بنابراین هم شما و مخاطب شما باید از یاد نبرید که آن‌ها در موقع لزوم از رایانه‌ی خود حذف نمایید.

**gpg4usb** به شما امکان می‌دهد تا کلیدها و رایانامه‌های رمزگذاری شده را با دیگر برنامه‌های مشابه، مانند **GPG** یا **PGP** مبادله کنید.


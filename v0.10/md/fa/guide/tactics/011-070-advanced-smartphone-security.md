

---

lang: fa
community: guide
type: tactics
legacy: True
child: True
weight: 7
depth: 3
title: Advanced Smartphone Security

---

## کنترل کامل تلفن هوشمند ##

بسیاری از تلفن های هوشمند توانمندتر از آنند که سیستم های عامل آنها، نرم افزارهای (سفت افزار) تعبیه شده توسط سازندگان آنها، یا برنامه های ارپراتورهای تلفن همراه اجازه می دهد.  پر واقع، برخی از توانایی های این تلفن ها توسط سازندگان آنها قفل شده اند تا کاربر نتواند بر آنها کنترل داشته یا تغییرشان دهد.  در بسیاری از موارد این امکانات ضرورتی برای کاربران ندارند.  با این وجود، برخی از آنها برنامه های کاربردی و امکاناتی هستند که می توانند بر میزان امنیت داده ها و مکالمات تلفن های هوشمند بیافزایند.  همچنین امکاناتی نیز وجود دارند که با حذف کردن آنها می توان مانع از برخی خطرات امنیتی شد.

بهمین خاطر و برخی دلایل دیگر، برخی از کاربران تلفن های هوشمند به انتخاب خود برخی از نرم افزارها و برنامه هایی را بر روی تلفن هایشان به اجرا در می آیند را دستکاری می کنند تا امکان آن را بدست آورند که با نصب برخی برنامه ها یا حذف و محدود کردن برخی دیگر، توانمندی های دستگاه خود را افزایش دهند.  

فرآیندی که با آن می توان بر محدودیتهای اعمال شده توسط سرویس دهندگان تلفن همراه، یا سازندگان سیستم های عامل بر تلفن های هوشمند، غلبه کرد به نام های rooting  یا ریشه کنی (در مورد دستگاه های دارای سیستم عامل اندروید) و jailbreaking یا قفل شکنی (در مورد دستگاه های دارای سیستم عامل iOS مانند iPhone یا iPad) شناخته می شود.  بطور مشخص، اعمال موفقیت آمیز ریشه کنی یا قفل شکنی به شما این امکان را می دهد که تمامی برنامه های کاربردی اضافی را که مایلید نصب کرده، تغییرات لازم بر روی پیکربندی های قفل شده را اعمال کرده، و بر مخزن ذخیره اطلاعات و حافظه تلفن هوشمند خود کنترل کامل داشته باشید.

**اخطار**: ریشه کنی یا قفل شکنی ممکن است فرآیندی برگشت ناپذیر باشد، و انجام آن نیازمند تجربه کافی در نصب و پیکربندی نرم افزار است.  در هر صورت توجه به نکات زیر ضروری است:  

-  این خطر که تلفن هوشمند شما برای همیشه از کار بیافتد وجود دارد.

-  ضمانت پس از خرید سازنده کالا یا سرویس دهنده تلفن همراه ممکن است ملغی شود.

-  در برخی مکانها، اعمال چنین فرآیندی ممکن است غیر قانونی باشد.

اما اگر احتیاط لازم را به خرج دهید، یک ابزار ریشه کن شده، راه آسانتری را برای به کنترل درآوردن تلفن هوشمندتان و ایمن تر کردن در اختیار شما قرار می دهد.  

### سفت افزارهای جایگزین ###

سفت افزار به برنامه هایی اطلاق می شود که ارتباط نزدیکی با یک دستگاه خاص دارند.  آنها با سیستم عامل دستگاه در ارتباط بوده و مسئول عملیات پایه ای از سخت افزار تلفن هوشمند شامل بلندگو، میکروفون، دوربین ها، صفحه لمسی، حافظه، کلید ها، آنتن ها، و امثال آن را برعهده دارند.

از دستگاه شما منطبق بر سیستم عامل اندروید است، ممکن است مایل باشید برای افزودن برمیزان کنترل خود بر تلفن، سفت افزار جایگزینی را بر روی آن نصب کنید.  توجه کنید، که به منظور نصب سفت افزار جایگزین، می باید عمل ریشه کنی را بر روی تلفن خود به اجرا درآورید. 

نمونه ای از سفت افزارهای جایگزین برای تلفن های اندرویدی برنامه [**Cyanogenmod**](http://www.cyanogenmod.com) است که بطور مثال به شما اجازه می دهد برخی از برنامه های نصب شده در سطح سیستم تلفن خود را پاک کنید (مانند برنامه هایی که توسط سازنده تلفن هوشمند یا سرویس دهنده تلفن همراه بر روی تلفن شما نصب می باشند).  با انجام این عمل، می توانید از تعداد راههایی که از طریق آن تلفن شما می تواند تحت نظز قرا بگیرد بکاهید، مثلا داده هایی بدون آگاهی شما به سرویس دهنده تلفن همراه ارسال می شود.

علاوه براین،  Cyanogenmod بطور پیش فرض همراه با یک برنامه OpenVPN عرضه می شود، که در غیر اینصورت نصب آن کاری کسالت بار است.  VPN (شبکه شخصی مجازی) یکی ار راههایی است که می توانید با کمک آن ارتباطات اینترنتی خود را بصورت امن پراکسی کنید. 

Cyanogenmod همچنین دارای مود Incognito است که نوعی حالت مرور اینترنتی که در آن سوابق ارتباطات و مکالمات اینترنتی شما در روی تلفن هوشمندتان ضبط نمی شود.

Cyanogenmod همراه با ویژگیهای متعددی عرضه می شود.  با وجود این، این برنامه توسط تمامی دستگاه های اندرویدی پشتیبانی نمی شود، بنابراین پیش از اقدام، فهرست دستگاه های قابل پشتیبانی [فهرست دستگاه های قابل پشتیبانی](http://www.cyanogenmod.com/devices)  را چک کنید.

### رمزنگاری کامل مجلدها ###

اگر عمل ریشه کنی را بر روی تلفن خود اعمال کرده اید، بد نیست اگر تمامی ذخیره داده ای خود را رمزنگاری کرده یا مجلدی بر روی تلفن هوشمند خود برای محافظت از برخی اطلاعات موجود در آن ایجاد کنید.

[**Luks Manager**](http://www.whispersys.com/) دارای رابط کاربری ساده ای است و به شما امکان می دهد تا مجلدهای رمزنگاری شده قوی بوجود بیاورید.  قویا به شما توصیه می کنیم که پیش از ذخیره کردن داده های مهم بر روی دستگاه های اندرویدی خود، این برنامه را نصب کرده و از مجلدهای رمزنگاری شده ای که Luks Manager فراهم می آورد برای ذخیره داده های خود استفاده کنید.  

پروژه Whisper Systems در حال آماده سازی برنامه کاربردی است با عنوان  [**WhisperCore**](http://www.whispersys.com/whispercore.html) که به شما امکان می دهد تا دستگاه اندرویدی خود را بطور کامل رمزنگاری کنید.

### شبکه شخصی مجازی (VPN) ###

VPN گذرگاه رمزنگاری شده ای در داخل اینترنت بین دستگاه شما و سرور VPN بوجود می آورد.  به این خاطر به آن گذرگاه گفته می شود که برخلاف سایر ترافیک های رمزنگاری شده مانند https، تمامی سرویس ها، پروتکل ها، و محتویات را مخفی می کند.  ارتباط VPN فقط یکبار نیاز به تنظیم دارد و تا هر زمان که شما تصمیم بگیرید به عمل خود ادامه می دهد.  

از آنجاییکه تمامی ترافیک شما از درون پراکسی یا سرور VPN عبور میکند، یک شخص واسطه فقط کافی است تا پراکسی درسترسی پیدا کند تا تمامی فعالیت های شما را مورد تجزیه و تحلیل قرار دهد.  بنابراین، انتخاب یک پراکسی قوی از بین سرویس های ارائه دهنده پراکسی و VPN از اهمیت بسیاری برخوردار است.  همچنین توصیه می شود تا از پراکسی ها یا VPN های مختلف استفاده کنید، زیرا توزیع جریان داده هایتان بین چند پراکسی از تاثیر زیان احتمالی یک سرویس افشا شده می کاهد.

ما استفاده از سرور [**RiseUp VPN**](https://help.riseup.net/en/vpn) را توصیه می کنیم.  شما می توانید از  RiseUp VPN پس از نصب Cyanogenmod (رجوع شود به مطالب فوق) بر روی دستگاه اندرویدی خود استفاده کنید.  برقراری ارتباط با  RiseUp VPN در iPhone نیز ساده است – برای کسب اطلاعات بیشتر [اینجا](https://support.apple.com/kb/HT1424) را مطالعه کنید.


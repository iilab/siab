

---

lang: fa
community: guide
type: tactics
legacy: True
child: True
weight: 3
depth: 3
title: Anonymity networks and basic proxy servers

---

### شبکه‌های پنهان‌سازی هویت ###

در شبکه‌های پنهان‌سازی هویت معمولاً ترافیک اینترنتی شما بین [*پراکسی*](/fa/glossary#Proxy)های معتبر و متعدد دست به دست می‌شود تا مشخص نگردد که از کدام نقطه به اینترنت متصل شده و کدام تارنماها را مشاهده کرده‌اید. به همین دلیل در این روش ممکن است سرعت مرور صفحه‌های وب و هم‌چنین سایر سرویس‌های اینترنتی به شدت کاهش یابد. با وجود این «شبکه‌های پنهان‌سازی هویت» و از جمله [*Tor*](/fa/glossary#Tor) ابزارهایی مطمئن و قابل اعتماد برای دور زدن سانسور اینترنت و در عین حال آسوده خاطر بودن از این که چه افرادی ناظر بر ترافیک اینترنتی شما هستند، فراهم می‌کنند. با همه‌ی این‌ها یادتان باشد که همواره پیش از آن که اطلاعات محرمانه‌ای از قبیل رمزهای عبور آدرس‌های رایانامه (ایمیل) خود را از طریق اینترنت رد و بدل کنید، باید مطمئن باشید که از مجاری ارتباطی رمزگذاری شده [HTTPS](/fa/glossary#SSL) برای مرور صفحه‌های وب استفاده می‌کنید.
برای استفاده از [*Tor*](/fa/glossary#Tor) ابتدا باید نرم‌افزار آن را نصب کنید. مزیت [*Tor*](/fa/glossary#Tor) آن است که علاوه بر پنهان‌سازی هویت، در دور زدن سانسور اینترنت نیز موفق عمل می‌کند. در هر بار اتصال به شبکه‌ی [*Tor*](/fa/glossary#Tor)، یک مسیر تصادفی از بین سه [*پراکسی*](/fa/glossary#Proxy) معتبر [*Tor*](/fa/glossary#Tor) انتخاب می‌شود. بدین ترتیب، نه تنها مسئولین [*ISP*](/fa/glossary#ISP) بلکه حتا گردانندگان [*پراکسی*](/fa/glossary#Proxy)ها قادر به کشف [*آدرس IP*](/fa/glossary#IP_address) شما یا دیدن صفحه‌های وب بازدید شده توسط شما نخواهند بود. برای کسب اطلاعات بیش‌تر در مورد [*Tor*](/fa/glossary#Tor) به راهنمای دستی آن مراجعه کنید.



<div class="getstarted" markdown="1">
کتاب‌چه: راهنمای دستی [*Tor*](/fa/tor) را مطالعه کنید.
</div>

یکی از مزایای اصلی TOR آن است که استفاده از آن فقط منحصر به مرورگرها نیست بلکه می‌توان از آن در انواع مختلفی از نرم‌افزارها و سرویس‌های اینترنتی استفاده کرد. مثلاً برنامه‌های مدیریت رایانامه (ایمیل) مانند [*Thunderbird*](/fa/glossary#Thunderbird) و پیام فوری مانند [*Pidgin*](/fa/glossary#Pidgin) نیز از طریق [*Tor*](/fa/glossary#Tor) می‌توانند امکان دست‌رسی شما به خدمات فیلترشده را فراهم کرده و هویت شما را در هنگام استفاده از آن سرویس‌ها مخفی نگه دارند.


### پراکسی‌های ساده برای گریز از سانسور ###

در انتخاب نوع [*پراکسی*](/fa/glossary#Proxy)های ساده برای دورزدن سانسور، سه موضوع مهم را باید مد نظر قرار داد. اول، آیا این [*پراکسی*](/fa/glossary#Proxy) نوعی ابزار مبتنی بر وب است یا استفاده از آن مستلزم ایجاد تغییر در تنظیم‌های مرورگر، یا نصب نرم‌افزار روی یارانه است؟ دوم، آیا از ایمنی لازم برخوردار است؟ سوم، نوعی پراکسی شخصی است یا عمومی؟



#### پراکسی‌های مبتنی بر وب (پراکسی‌های وبی) ####

[*پراکسی*](/fa/glossary#Proxy)های وبی به لحاظ طرز استفاده، از ساده‌ترین نوع [*پراکسی*](/fa/glossary#Proxy)ها هستند. برای کار با آن‌ها تنها کافی است از طریق مرورگر خود به صفحه‌ی وب (آدرس) [*پراکسی*](/fa/glossary#Proxy) مراجعه نموده ، سپس آدرس تارنمای مسدود شده را در نوار آدرس [*پراکسی*](/fa/glossary#Proxy) وارد کرده و کلید مربوطه را برای مشاهده‌ی آن فشار دهید. در نتیجه تارنمای درخواستی شما در داخل صفحه‌ی وب [*پراکسی*](/fa/glossary#Proxy) پدیدار خواهد شد. حتا می‌توانید پیوندهای موجود در آن تارنما را با اطمینان خاطر دنبال کرده یا آدرس جدیدی را در نوار آدرس [*پراکسی*](/fa/glossary#Proxy) وارد کنید. برای استفاده از [*پراکسی*](/fa/glossary#Proxy)های وبی نیاز به نصب نرم‌افزار یا ایجاد تغییر در تنظیم‌ها مرورگر نیست. به طور کلی ویژگی‌های [*پراکسی*](/fa/glossary#Proxy)های وبی را می‌توان به قرار زیر برشمرد:

- طرز کار با آن‌ها ساده است
- از طریق رایانه‌های موجود در اماکن عمومی، که امکان نصب نرم‌افزار یا تغییر تنظیم‌ها مرورگر آن‌ها میسر نیست، قابل استفاده می‌باشند
- از امنیت بالقوه‌ی بیش‌تری برخوردارند، خصوصا در مواقعی که وجود نرم‌افزارهای فیلترشکن روی رایانه ممکن است شما را در خطر تعقیب قضایی قرار دهد. 

[*پراکسی*](/fa/glossary#Proxy)های وبی دارای معایبی نیز هستند. این [*پراکسی*](/fa/glossary#Proxy)ها قادر نیستند در همه‌ی موارد، صفحه‌های وب درخواستی را به طور کامل نمایش دهند. بسیاری از آن‌ها در به نمایش درآوردن تارنماهایی که جنبه‌ی پیچیده‌تری دارند و دارای محتویات صوتی و تصویری هستند، ناتوان عمل می‌کنند. به علاوه هر چه تعداد کاربران یک [*پراکسی*](/fa/glossary#Proxy) بیش‌تر باشد، سرعت آن پایین‌تر است. ایراد دیگر آن است که کارآیی [*پراکسی*](/fa/glossary#Proxy)های وبی فقط به مشاهده‌ی صفحه‌های وب محدود می‌شود. یعنی با این نوع [*پراکسی*](/fa/glossary#Proxy)ها نمی‌توان از سرویس‌های مسدود شده‌ب پیام فوری یا رایانامه (ایمیل) استفاده کرد. [*پراکسی*](/fa/glossary#Proxy)های وبی هم‌چنین در رابطه با حفظ اطلاعات محرمانه‌ی کاربر، چندان قابل اعتماد نیستند، زیرا برای کارکرد صحیح باید به اطلاعات وارد و خارج شده از وب تارنما‌هایی که مشاهده می‌کنید دست‌رسی داشته باشند و حتا محتوای آن‌ها را تغییر دهند. انجام این کارضروری است زیرا در غیر این صورت کاربر قادر نخواهد بود تا روی پبوندهای موجود در تارنمای مورد نظرش کلیک کرده و بدون نیاز به [*پراکسی*](/fa/glossary#Proxy) مستقیماً به آن‌ها رجوع کند. مطالب بیش‌تری در این ارتباط در ادامه ارائه خواهد شد.

انواع دیگری از [*پراکسی*](/fa/glossary#Proxy)ها نیز وجود دارند که استفاده از آن‌ها مستلزم نصب برنامه یا وارد کردن یک آدرس [*پراکسی*](/fa/glossary#Proxy) در مرورگر یا انجام تغییراتی در تنظیم‌ها سیستم عامل است. در حالی که برنامه‌ی [*پراکسی*](/fa/glossary#Proxy) نصب شده باشد، می‌توان با فعال یا غیر فعال کردن (روشن و خاموش کردن) فیلترشکن، قابلیت استفاده یا عدم استفاده از آن را برای مرورگر فراهم آورد. نرم‌افزارهایی از این نوع، معمولاً پس از مسدود شدن [*پراکسی*](/fa/glossary#Proxy)ها، آن‌ها را به صورت خودکار تغییر می‌دهند. مزیت این روش آن است که در حالت دستی، برای ایجاد و قرار دادن یک آدرس [*پراکسی*](/fa/glossary#Proxy) در تنظیم‌های مرورگر یا سیستم عامل، لازم است که آدرس دقیق آن را بدانید. زیرا این آدرس ممکن است مسدود شده، تغییر یافته، یا سرعت آن به ‌قدری پیایین بیاید که استفاده از آن عملاً غیر ممکن شود.

اگرچه طرز استفاده از این نوع پراکسی‌ها کمی پیچیده‌تر از پراکسی‌های وبی است، اما در عوض امکان مشاهده‌ی صفحه‌های وب دارای محتویات چندرسانه‌ای را برای کاربر فراهم می‌آورد. علاوه بر این سرعت این پراکسی‌ها معمولا سریع‌تر از پراکسی‌های وبی هستند و در هنگام افزایش کاربر، افت سرعت نخواهند داشت. ضمناً این‌گونه [*پراکسی*](/fa/glossary#Proxy)ها داری نوع ویژه‌ای برای نرم‌افزارهای اینترنتی مختلف هستند. در این‌جا و به عنوان مثال می‌توان از [*پراکسی*](/fa/glossary#Proxy)های HTTP ویژه مرورگرها، [*پراکسی*](/fa/glossary#Proxy)های SOCKS برای رایانامه (ایمیل) و برنامه‌های چت و [*پراکسی*](/fa/glossary#Proxy)های VPN که کل ترافیک شما را از مسیرهای امن انتقال می‌دهند، نام برد. 


#### پراکسی‌ها امن و غیر امن ####

[*پراکسی*](/fa/glossary#Proxy) امن به [*پراکسی*](/fa/glossary#Proxy)‌ای گفته می‌شود که ارتباطات [*رمزگذاری*](/fa/glossary#Encryption) شده را پشتیبانی می‌کند. البته با استفاده از [*پراکسی*](/fa/glossary#Proxy)های غیرامن نیز می‌توان بر فیلترینگ اینترنت غلبه کرد، اما نقطه‌ی ضعف این‌گونه [*پراکسی*](/fa/glossary#Proxy)‌ها آن است که اگر ارتباطات اینترنتی شما برای یافتن لغات کلیدی یا آدرس‌های وبی خاص اسکن شود، این [*پراکسی*](/fa/glossary#Proxy) کشف شده و احتمالا در لیست سیاه قرار خواهد گرفت. به همین دلیل توصیه می‌شود که از [*پراکسی*](/fa/glossary#Proxy)های غیرامن برای دست‌رسی به تارنماهای حساس مانند اکانت‌های رایانامه (ایمیل) و حساب‌های بانکی، اصلاً استفاده نکنید. در صورت انجام این کار، ممکن است باعث افشای اطلاعاتی شوید که در حالت عادی باید به صورت پنهان رد و بدل شوند. همان‌گونه که قبلاً نیز اشاره شد، [*پراکسی*](/fa/glossary#Proxy)های غیر ایمن آسان‌تر کشف و مسدود می‌شوند. بالاخره از آنجایی که [*پراکسی*](/fa/glossary#Proxy)های امن به صورت رایگان توزیع شده و سریع‌تر نیز هستند، استفاده از [*پراکسی*](/fa/glossary#Proxy)های غیر ایمن، توجیه‌پذیر نیست.

برای آن که از امن بودن یک [*پراکسی*](/fa/glossary#Proxy) وبی اطمینان یابید، باید آزمایش کنید که آیا می‌توانید از طریق [*HTTPS*](/fa/glossary#HTTPS) به صفحه اصلی آن متصل شوید یا نه.  ضمنا، از آنجایی که در مورد آدرس‌های رایانامه (ایمیل) مبتنی بر وب، معمولاً  دو نوع آدرس امن و غیر امن قابل پشتیبانی است، توصیه می‌شود که حتما از آدرس‌ امن سرویس‌دهنده‌ی خود استفاده کنید. در مواردی در هنگام مراجعه به آدرس‌های [*HTTPS*](/fa/glossary#HTTPS) ، با پیام هشدار «مجوز امنیتی» مواجه می‌شوید، که برای ادامه باید روی کلید «می‌پذیرم» کلیک کنید. این وضعیت خصوصا در مورد [*Psiphon2*](/fa/glossary#Psiphon) و [*Peacefire*](/fa/glossary#Peacefire) که در قسمت‌های بعدی راجع به آن‌ها صحبت خواهد شد، پیش می آید. پدیدارشدن هشدارهایی از این قبیل نشان دهنده آنست که فردی دیگر مثلاً مسئول ISP یا حتا یک هکر، ارتباط شما با آن [*پراکسی*](/fa/glossary#Proxy) را زیر نظر دارد. علی رغم وجود چنین هشدارهایی، هر جا که امکان‌پذیر باشد بازهم به استفاده از [*پراکسی*](/fa/glossary#Proxy)های امن توصیه می‌شود. اما در هنگام به کار بردن این [*پراکسی*](/fa/glossary#Proxy)ها برای عبور از فیلترینگ، مراجعه به تارنماهای رمزگذاری شده و رد و بدل اطلاعات محرمانه از قبیل رمزهای عبور خود را تنها در صورتی انجام دهید که اثر انگشت [*پراکسی*](/fa/glossary#Proxy) [*SSL*](/fa/glossary#SSL) را تأیید نموده باشید. برای این کار، با سرپرست [*پراکسی*](/fa/glossary#Proxy) مزبور تماس بگیرید.

در *ضمبمه‌ی C* [*راهنمای دستی Psiphon*](https://asl19.org/?page_id=4409) توضیحات لازم در مورد اقداماتی که باید توسط شما و سرپرست [*پراکسی*](/fa/glossary#Proxy) مزبور به منظور تأیید اثر انگشت [*پراکسی*](/fa/glossary#Proxy) انجام شود، ارائه شده است. 
به طور کلی توصیه می‌شود که از رد و بدل کردن اطلاعات محرمانه در مواقعی که از [*پراکسی*](/fa/glossary#Proxy)های مبتنی بر وب برای ارتباطات اینترنتی استفاده می‌کنید، خودداری نمایید، مگر آن‌که به افراد اداره کننده‌ی آن [*پراکسی*](/fa/glossary#Proxy) اعتماد داشته باشید. حتا اگر در موقع استفاده از این [*پراکسی*](/fa/glossary#Proxy) با هشدار امنیتی مواجه نشده باشید هم، نقل و انتقال اطلاعات محرمانه به صلاح نیست. حتا اگر فرض را بر این بگذاریم که با گرداننده‌ی [*پراکسی*](/fa/glossary#Proxy) ارتباط برقرار کرده و اثر انگشت [*پراکسی*](/fa/glossary#Proxy) را پیش از آن که تنظیم‌های مرورگر خود را برای پذیرش هشدار تغییر دهید ، تأیید کرده باشید، بازهم نمی‌توانید با اطمینان کامل نسبت به مبادله و دست‌رسی به اطلاعات محرمانه خود اقدام کنید. به هرحال، هنگامی که برای دور زدن سانسور اینترنت به استفاده از یک سرور تک [*پراکسی*](/fa/glossary#Proxy) متکی هستید، گرداننده‌ی آن [*پراکسی*](/fa/glossary#Proxy) از [*آدرس IP*](/fa/glossary#IP_address) شما و همه‌ی تارنماهایی که مشاهده می‌کنید، مطلع خواهد شد. اما مهم‌تر از آن، اگر [*پراکسی*](/fa/glossary#Proxy) از نوع مبتنی بر وب باشد، یک اپراتور بدنیت می‌تواند به راحتی به تمامی اطلاعاتی که بین مرورگر شما و تارنماهای مورد نظرتان در جریان است، از جمله محتویات رایانامه (ایمیل) و رمزهای عبورتان دست‌رسی پیدا کند. 

در مورد [*پراکسی*](/fa/glossary#Proxy)هایی که مبتنی بر وب نیستند، بهتر است تحقیق کنید تا بدانید که آیا [*پراکسی*](/fa/glossary#Proxy) ارتباطات امن و رمزنگاری شده را پشتیبانی می‌کند؟ لازم به ذکر است که تمامی [*پراکسی*](/fa/glossary#Proxy)ها و شبکه پنهان‌سازی هویت که در این فصل به شما معرفی می شوند، از نوع [*پراکسی*](/fa/glossary#Proxy)های امن هستند.


#### پراکسی‌های خصوصی و عمومی ####

[*پراکسی*](/fa/glossary#Proxy)های عمومی امکان ارتباط برای همه را فراهم می‌آورند اما برای مرتبط شدن از طریق [*پراکسی*](/fa/glossary#Proxy)های خصوصی به «نام کاربری» و «رمز عبور» نیاز است. اگر چه [*پراکسی*](/fa/glossary#Proxy)های عمومی امکان ایجاد ارتباط آزادانه برای همه را فراهم می‌آورند، منتها خیلی سریع با هجوم انبوه کاربران مواجه می‌شوند. در نتیجه, علی رغم آن که به لحاظ جنبه‌های فنی از پیچیدگی‌های مشابهی با [*پراکسی*](/fa/glossary#Proxy)های خصوصی برخوردار بوده و به خوبی مدیریت و نگهداری می‌شوند، اما اغلب سرعت نسبتاً پایینی دارند. [*پراکسی*](/fa/glossary#Proxy)های خصوصی یا شکل تجاری داشته یا توسط افرادی اداره می‌شوند که فقط برای افراد قابل اعتماد اکانت ایجاد می‌کنند. به همین دلیل، به راحتی می‌توان حدس زد که گردانندگان آن [*پراکسی*](/fa/glossary#Proxy) چه هدفی را از انجام این کار دنبال می‌کنند. البته نباید فرض شود که [*پراکسی*](/fa/glossary#Proxy)های خصوصی عموما از امنیت بیش‌تری برخوردار هستند. مواردی گزارش شده است که صاحبان این سرویس‌های آنلاین به خاطر وسوسه‌های مالی مشخصات کاربران خود را فاش کرده‌اند. 

آدرس [*پراکسی*](/fa/glossary#Proxy)های عمومی، ساده و معمولاً ناامن را غالبا می‌توان از طریق جست‌وجوی واژگانی چون Public Proxy در موتورهای جست‌وجو پیدا کرد. منتها نبایتسی به [*پراکسی*](/fa/glossary#Proxy)هایی که از این روش پیدا می‌شوند اعتماد کرد. اگر امکان انتخاب دارید بهتر است از [*پراکسی*](/fa/glossary#Proxy)های خصوصی که توسط افراد و مؤسسات شناخته شده که از دانش فنی لازم برای حفط امنیت پراکسی نیز برخوردارند، استفاده کنید. استفاده یا عدم استفاده از [*پراکسی*](/fa/glossary#Proxy)های وبی (مبتنی بر وب) عملاً بستگی به نوع نیاز و ترجیح شما دارد. توصیه می‌شود که در هنگام استفاده از [*پراکسی*](/fa/glossary#Proxy) برای دور زدن فیلترینگ اینترنت، مرورگر [*Firefox*](/fa/glossary#Firefox) را به کار برده و افزونه‌ی [*NoScript*](/fa/glossary#NoScript) را همان‌گونه که در [*راهنمای دستی Firefox*](/fa/firefox) شرح داده شده است، برای آن نصب کنید. با این کار در‌ واقع خود را در برابر [*پراکسی*](/fa/glossary#Proxy)های قلابی و تارنماهایی که قصد کشف [*آدرس IP*](/fa/glossary#IP_address) شما دارند، مصون می‌سازید. در نهایت به این نکته توجه داشته باشید که حتا با استفاده از [*پراکسی*](/fa/glossary#Proxy)های رمزگذاری شده نمی‌توان تارنماهای ناامن را ایمن کرد. بنابراین همواره پیش از رد و بدل کردن اطلاعات محرمانه، اطمینان یابید که ارتباط شما از نوع [*HTTPS*](/fa/glossary#SSL) باشد.

اگر یافتن فرد یا مؤسسه‌ای که خدمات [*پراکسی*](/fa/glossary#Proxy) آن قابل اعتماد و مقرون به صرفه بوده، و دست‌رسی به سرویس آن‌ها از داخل کشور محل اقامت شما امکان‌پذیر باشد، مشکل است، بهتر است استفاده از نرم‌افزار TOR که جزو برنامه‌های پنهان‌سازی هویت است را به عنوان یکی از گزینه‌های خود مد نظر قرار دهید.





---

lang: fa
community: guide
type: tactics
legacy: True
child: True
weight: 1
depth: 3
title: Securing your email

---

با انجام کارهای زیر می‌توانید امنیت ارتباطات رایانامه‌ای (ایمیل) خود را بهبود بخشید. در گام نخست، باید اطمینان یابید فقط فرد دریافت‌کننده رایانامه (ایمیل) شما، قادر به خواندن آن باشد. این موضوع در بخش‌های *حفظ حریم شخصی رایانامه (ایمیل)* و *سوئیچ کردن به شناسه رایانامه (ایمیل) امن‌تر* مورد بحث و بررسی قرار خواهد گرفت. گاهی این موضوع بسیار اهمیت دارد که دوستان و آشنایان شما اطمینان یابند که نامه‌های فرستاده شده از طرف شما، قطعاً و بدن شک توسط خودتان فرستاده شده و نه توسط فرد دیگری که خود را به جای شما جا زده است. در بخش [*امنیت پیشرفته رایانامه (ایمیل)*](/fa/advancedemail) و *رمزگذاری و تصدیق اعتبار رایانامه (ایمیل) افراد* به این مبحث پرداخته خواهد شد.

ضمناً باید بدانید گه اگر حریم شخصی شناسه‌ی رایانامه (ایمیل) شما مورد تجاوز واقع شد، چه کارهایی باید انجام دهید. در بخش [*نکاتی در مورد نظارت بر شناسه‌های رایانامه (ایمیل) مشکوک*](/fa/monitoringemail) به موضوع اشاره می‌شود.

هم‌چنین لازم است به خاطر داشته باشیم که اگر جاسوس‌افزاری در رایانه‌ی شما لانه کرده باشد و اطلاعات محرمانه‌ی شما دور از چشمتان برای افراد غیر مجاز بفرستد، داشتن شناسه‌ی رایانامه (ایمیل) معتبر و ایمن نفعی نخواهد داشت. در [*فصل اول: چگونه از رایانه‌ی خود در برابر بدافزارها و هکرها مراقبت کنیم*](/fa/chapter-1) به نکته‌هابی اشاره شده است که شما را در مقابل این تهدیدها آماده و مهیا می‌کند. مطالب [*فصل سوم: چگونه رمزهای عبور مطمئن بسازیم و از آن‌ها مراقبت کنیم*](/fa/chapter-3) به شما خواهد آموخت گه چگونه از شناسه‌های رایانامه (ایمیل) و پیام فوری که مطابق دستورالعمل‌های ارائه شده‌ی زیر ایجاد خواهید کرد، مراقبت نمایید.


### حفظ حریم شخصی در رایانامه (ایمیل) ###

اطلاعاتی که معمولا از طریق شبکه‌ی اینترنت رد و بدل می‌شوند ساختاری دارند که برای همه خوانا و قابل فهم هستند. اگر مسیر یک رایانامه (ایمیل) توسط فرد ثالثی در میانه‌ی راه رسیدن آن به مقصد قطع شود، فرد مزبور قادر خواهد بود تا محتویات آن پیام را بخواند. از آن‌جایی که اینترنت شبکه‌ای بسیار بزرگ و گسترده از رایانه‌های متصل به هم هست، بنابراین افراد گوناگون در مکان‌های مختلف این امکان را دارند که مسیر یک پیام را در طی این شبکه‌ی پیچیده قطع نمایند. برای آن که درک بهتری از این قضیه پیدا کنید، برای نمونه یک رایانامه (ایمیل) را در نظر بگیرید. پس از آن که یک رایانامه (ایمیل) مسیر خود را به سوی گیرنده آغار می‌کند، در نخستین ایستگاه به *سرویس‌دهنده خدمات اینترنت ([*ISP*](/fa/glossary#ISP))* می‌رسد. و به همین ترتیب [*ISP*](/fa/glossary#ISP) فرد دریافت‌ کننده‌ی پیام نیز آخرین ایستگاهی است که پیام مربوطه پیش از دریافت توسط گیرنده در آن‌جا توقف می‌کند. بنابراین چنان‌چه احتااط‌های لازم به کار گرفته نشود این پیام در هر یک از این دو نقطه یا حتا ایستگاه‌های بین این دو قابل خوانده شدن و دست‌کاری توسط دیگران خواهد بود.


<div class="background" markdown="1">
مینا: من با یکی از دوستانم در این رابطه صحبت می‌کردم و او به من گفت که او و همکارانش موضوعات مهمی را که می‌خواهند از طریق رایانامه (ایمیل) با هم در میان بگذارند به صورت پیغام پیش‌نویس (Draft) در یک شناسه‌ی رایانامه (ایمیل) که همه‌ی آن‌ها از رمز عبور آن اطلاع دارند ذخیره می‌کنند. این روش تا اندازه‌ای برای من غریب به نظر می‌رسد، آیا این کار روش موثری است؟ منظور من این است که آیا این شیوه باعث نمی‌شود که کسی این پیام‌ها را مطالعه نکند؟ به نظر من منطقی است اگر این طور فکر کنیم چون به هر حال این پیام‌ها هیچ وقت مخابره نمی‌شوند.

هنگامه: هر بار که تو رایانامه (ایمیل) را در رایانه خود می‌خوانی، حتا اگر به صورت پیش‌نویس باشد، محتویات آن از طریق اینترنت برای تو فرستاده شده است. در غیر این صورت آن پیام در روی رایانه‌ی تو قابل خواندن نبود، درست است؟ واقعیت آن است که اگر فعالیت‌های تو تحت نظر باشد، این نه تنها پیام‌های رایانامه (ایمیل) تو را شامل می‌شود، بلکه تمای اطلاعاتی را که به رایانه‌ی تو وارد یا از آن خارج می‌شود را نیز در بر می‌گیرد. به عبارت دیگر، این حقه مؤثر نخواهد افتاد مگر آن که همه‌ی کاربران آن شناسه‌ی رایانامه (ایمیل) از کانال ارتباطی ایمنی به آن شناسه دست‌رسی داشته باشند و اگر واقعاً چنین باشد بهتر است که هر یک شناسه‌ی مخصوص خود را ایجاد کنند و آن پیام پیش‌نویس را به یک‌دیگر بفرستند.
</div>

ایجاد ارتباط اینترنتی امن بین رایانه‌ی کاربران و تارنماهایی که به بازدید آن می‌روند از مدت‌ها پیش امکان‌پذیر شده است. اغلب در تارنماهایی که باید رمز عبور خود یا اطلاعات کارت اعتباری‌تان را وارد کنید، وضعیت امنیت بهتری برقرار است. فن‌آوری که این امر را ممکن می‌کند [*رمزگداری*](/fa/glossary#Encryption) [*SSL*](/fa/glossary#SSL) یا Secure Sockets Layer نامیده می‌شود. برای تشخیص آن که آیا تارنما مورد مراجعه شما از رمزگذاری [*SSL*](/fa/glossary#SSL) استفاده می‌کند یا خیر، تنها کافی است نگاه دقیقی به نوار آدرس مرورگر خود بیاندازید. 

آدرس اکثر تارنما ها معمولاً با حروف **HTTP** آغاز می‌شود:

![](/sites/securitybkp.ngoinabox.org/files/u7/01.png)

اما آدرس تارنماهای امن با **HTTPS** آغاز می‌گردد:

![](/sites/securitybkp.ngoinabox.org/files/u7/02.png)


وجود حرف **S** در انتهای **HTTPS** نشان‌دهنده‌ی برقرار بودن ارتباط امن بین شما و تارنمای مزبور می‌باشد. هم‌چنین در این مواقع اگر خوب دقت کنید تصویر یک قفل کوچک نیز در **نوار آدرس** یا **در گوشه‌ی سمت راست و پایین** صفحه‌ی مرورگر شما به چشم می‌خورد. در‌ واقع وجود این علایم گواه آن است که کسی قادر نخواهد بود تا ارتباط اینترنتی شما را تحت نظر داشته باشد. 

[*رمزگذاری*](/fa/glossary#Encryption) [*SSL*](/fa/glossary#SSL) علاوه بر حراست از رمزهای عبور و مخفی نگاه داشتن تبادلات مالی، از راه حل‌های مناسب برای ایمن کردن شناسه‌های رایانامه‌ی (ایمیل) کاربران نیز هست. اما بسیاری از سرویس‌دهندگان خدمات رایانامه (ایمیل) از چنین رمزگذاری استفاده نمی‌کنند. در برخی نیز خود کاربر باید با ایجاد تغییراتی در تنظیم‌ها شناسه‌ی شخصی و یا از طریق نوشتن کردن **HTTPS** در نوار آدرس، [*رمزگذاری*](/fa/glossary#Encryption) [*SSL*](/fa/glossary#SSL) را فعال نماید. توصیه می‌شود که همواره پیش از وارد شدن شناسه رایانامه (ایمیل)، خواندن پیام‌های دریافتی یا فرستادن پیام اطمینان یابید که ارتباط شما از نوع امن است.

برخی اوقات در موقع تلاش برای دست‌رسی به شناسه‌های رایانامه (ایمیل) امن، احتمال دارد که مرورگر شما پیام خطای [*مجوز امنیتی*](/fa/glossary#Security_certificate) را نشان دهد. بروز این خطا ممکن است ناشی از وجود شنود ارتباطات شما و سرور مورد نظرتان با هدف دخالت در فرستادن اطلاعات شما باشد. در هر صورت، اگر از رایانامه (ایمیل) برای تبادل اطلاعات محرمانه استفاده می‌کنید، داشتن مرورگر مطمئن و قابل اعتماد بسیار ضروری است.توصیه می‌شود که نصب Mozilla [*Firefox*](/fa/glossary#Firefox) و افزونه‌های ایمنی بخش آن را مد نظر قرار دهید.



<div class="getstarted" markdown="1">
کتاب‌چه: راهنمای استفاده از [*Firefox*](/fa/firefox) را از این‌جا بخوانید.
</div>			

<div class="background" markdown="1">
مینا: یکی از افرادی که روی این گزارش با ما همکاری خواهد نمود مایل است که در مواقعی که خارج از دفتر انجمن است از طریق شناسه‌ی رایانامه (ایمیل) یاهو با ما در تماس باشد. هم‌چنین من به خبر دارم که یکی دیگر از همکاران ما در این پروژه نیز دارای شناسه‌ی هات‌میل است. اگر من به این افراد رایانامه (ایمیل) بزنم آیا دیگران قادر به خواندن آن خواهند بود؟

هنگامه: احتمالا. یاهو، هات‌میل و شمار دیگری از سایر سرویس‌های رایانامه (ایمیل) دارای تارنماهای ناامن هستند و از حریم شخصی دارندگان شناسه‌ی رایانامه (ایمیل) چندان محافظت نمی‌کنند. اگر قرار باشد که ما نتایج این تحقیقات را با دیگران در میان بگزاریم باید برخی عادات آن‌ها را تغییر دهیم.
</div>		


### جابه‌جایی به شناسه رایانامه (ایمیل) امن‌تر ###

ویژگی [*رمزگذاری*](/fa/glossary#Encryption) [*SSL*](/fa/glossary#SSL) در همه‌ی سرویس‌های رایانامه (ایمیل) وجود ندارد. مثلاً Yahoo و Hotmail از رمزگذاری SSL *تنها* در هنگام وارد کردن رمز عبور توسط کاربر، استفاده می‌کنند و علت آن مخفی ماندن رمزهای عبور از دید هکرها و متجاوزین اینترنتی است. اما فرستادن و دریافت کردن پیام در این سرویس‌ها از طریق مجاری امن صورت نمی‌گیرد. علاوه بر این، Yahoo و Hotmail حتا [*آدرس IP*](/fa/glossary#IP_address) رایانه کاربران را نیز در انتهای پیام‌های ارسالی درج می‌کنند. 

از طرف دیگر، شناسه‌های Gmail امکان ارتباط امن را برای کاربران از هنگام وارد شدن به شناسه تا هنگام خارج شدن از آن را فراهم می‌آورند.  برای مطمئن شدن از این امر کافی است در طول کار به نوار آدرس نظر انداخته و مشاهده کنید که آدرس URL با 'https' شروع می شود، که در آن 's' نشانه ارتباط امن است. Gmail بر خلاف Yahoo و Hotmail [*آدرس IP*](/fa/glossary#IP_address) کاربر را برای گیرندگان پیام افشا نمی‌کند. با وجود این تمهیدات بازهم نمی‌توان از محرمانه ماندن اطلاعات، به Google اعتماد کرد. Google محتوای پیام‌های تمامی کاربران خود را بنا به دلایل و اهداف گوناگون اسکن و نگهداری می‌کند. در گذشته مواردی گزارش شده است که Google بنا به درخواست حکومت‌های غیر دموکراتیک و سرکوب‌گر آزادی اینترنت، اطلاعات برخی کاربران را در اختیار آن‌ها قرار داده است. برای کسب اطلاعات بیش‌تر در مورد خط مشی حفظ حریم خصوصی در Google به بخش [***منابعی برای مطالعه‌ی بیش‌تر***](/fa/advancedemail) در انتهای این فصل مراجعه کنید. 

اگر امکان آن برایتان فراهم باشد توصیه می‌کنیم که با مراجعه به آدرس [*https://mail.riseup.net*](https://mail.riseup.net) یک شناسه‌ی رایانامه (ایمیل) [*RiseUp*](/fa/glossary#RiseUp) برای خود ایجاد کنید. [*RiseUp*](/fa/glossary#RiseUp) برای فعالان سیاسی و اجتماعی در سراسر دنیا خدمات رایانامه‌ای (ایمیل) رایگان ارائه داده و از اطلاعات ذخیره شده‌ی آن‌ها در سرورهای خود به دقت مراقبت می‌کند. سالیان زیادی است که [*RiseUp*](/fa/glossary#RiseUp) به عنوان جایی قابل اعتماد برای کسانی که به دنبال شناسه‌ی رایانامه‌ی (ایمیل) امن و مطمئن بوده‌اند، شناخته شده است. منتها برای ایجاد یک شناسه‌ی [*RiseUp*](/fa/glossary#RiseUp) جدید به دو «کد دعوت» نیاز دارید. این کدها را می‌توان از کسانی که دارای شناسه‌ی [*RiseUp*](/fa/glossary#RiseUp) هستند دریافت کرد. بدین ترتیب که از دو نفر از کسانی که دارای شناسه‌ی [*RiseUp*](/fa/glossary#RiseUp) هستند باید درخواست نمایید که هر کدام یک کد دعوت برای شما بفرستند.



<div class="getstarted" markdown="1">
کتاب‌چه: رهنمای استفاده از [*RiseUp*](/fa/riseup) از این‌جا بخوانید.
</div>	


خدمات Gmail و [*RiseUp*](/fa/glossary#RiseUp) فقط به سرویس رایانامه‌ی (ایمیل) تحت وب محدود نمی‌شود. این امکان نیز وجود دارد که با کلاینت‌های رایانامه (ایمیل) مانند Mozilla [*Thunderbird*](/fa/glossary#Thunderbird) رایانامه‌های (ایمیل)‌ جیمیل و رایزآپ خود را بخوانید. در ادامه و در بخش [***امنیت پیشرفته رایانامه (ایمیل)***](/fa/advancedemail) به تشریح تکنیک هایی پرداخته شده است که توسط این نوع کلاینت های رایانامه (ایمیل) در اختیار شما قرار می‌گیرند. اطمینان داشتن از اینکه کلاینت رایانامه (ایمیل)، امکان برقراری ارتباط از نوع [*رمزگذاری*](/fa/glossary#Encryption) شده بین شما و سرویس دهنده رایانامه (ایمیل) برقرار می‌کند به همان اندازه که دست‌رسی به شناسه رایانامه (ایمیل) باید از طریق آدرس **HTTPS**دار انجام گیرد، اهمیت دارد. در صورتی که از کلاینت رایانامه (ایمیل) استفاده می‌کنید برای آشنایی با جزئیات بیش‌تر این نرم‌افزارها به [***راهنمای دستی Thunderbird***](/fa/thunderbird) مراجعه کنید. خلاصه‌ی کلام این که، [*رمزگذاری*](/fa/glossary#Encryption) [*SSL*](/fa/glossary#SSL) چه در سرورهای ورودی و چه در سرورهای خروجی برای پیام‌های شما باید در حالت فعال قرار داشته باشد.



<div class="background" markdown="1">

مینا: خب، آیا من باید به شناسه‌ی Riseup سوئیچ کنم یا می‌توانم شناسه‌ی Gmail خودم را نگه دارم ولی از آدرس httpsدار آن استفاده کنم؟

هنگامه: تصمیم با خود تو است. البته مواردی هست که تو باید در هنگام انتخاب سرویس رایانامه (ایمیل) برای خود حتماً در نظر داشته باشی. اولا، آیا سرویس مورد نظر تو کانال ارتباطی امنی در اختیار کاربران قرار می‌دهد؟ Gmail این کار را می‌کند بنابراین تو مشکلی نخواهی داشت. دوم، آیا تو به دست‌اندرکاران آن سرویس اعتماد داری که آن‌ها پیام‌های تو را نمی‌خوانند و یا با دیگران از محتویات آن صحبت نمی‌کنند؟ و بالاخره، تو باید فکر کنی که آیا می‌خواهی از طریق نوع شناسه رایانامه‌ای (ایمیل) که داری، نحوه‌ی فعالیت‌های تو مشخص شود. مثلا شناسه‌ی رایانامه‌ی (ایمیل) Riseup، یک سرویس شناخته شده برای فعالان اجتماعی و سیاسی است حال آن که شناسه‌ی Gmail، به طور عمومی توسط مردم عادی استفاده می‌شود. 
</div>


صرف نظر از آن که از کدام سرویس رایانامه (ایمیل) و کدام ابزارهای ایمنی مربوط به آن استفاده می‌کنید، نباید این موضوع را از نظر دور نگه دارید که هر پیام رایانامه (ایمیل) دارای یک فرستنده و یک یا چند گیرنده است. بنابراین شخص فرستنده تنها بخشی از یک تصویر بزرگ‌تر را تشکیل می‌دهد. بدین ترتیب شما به عنوان فرستنده پیام حتا اگر از شناسه‌ی رایانامه‌ی (ایمیل) امن بهره می‌برید، باید اطمینان یابید که افراد مرتبط با شما نیز در هنگام دریافت/فرستادن پیام و مطالعه‌ یا پاسخ به آن، احتااط‌های لازم را به خرج می‌دهند. سعی کنید تا اطلاعاتی راجع به سرویس‌های رایانامه‌ای (ایمیل) که دوستان شما از آن استفاده می‌کنند به دست آورده و بدانید که این سرویس‌دهندگان در کدام کشور مستقر هستند. طبیعتاً برخی کشورها قوانین محدودکننده‌تری در مورد نظارت بر شناسه‌های رایانامه (ایمیل) اعمال می‌کنند. **برای کسب اطمینان از این که ارتباطی مطمئن بین شما و دوستانتان برقرار است، هر دو گروه باید از سرویس‌های رایانامه (ایمیل) معتبری که مرکز مدیریت آن‌ها در کشورهای آزاد و دمکراتیک مستقر است استفاده کنند**. چنانچه می‌خواهید صد در صد مطمئن باشید که در فرستادن پیام بین شما و سرور رایانامه‌ی (ایمیل) افراد مرتبط با شما شنودی ایجاد نمی‌شود، بهتر است همگی از شناسه‌های رایانامه‌ای (ایمیل) که توسط یک سرویس‌دهنده ارائه می‌شود، بهره بگیرید. [*RiseUp*](/fa/glossary#RiseUp) همیشه یکی از گزینه‌های مناسب برای این کار است.

 
### نکاتی در مورد بهینه کردن وضعیت امنیت رایانامه (ایمیل) ### 

- همواره در مورد باز کردن فایل‌های ضمیمه شده به رایانامه‌هایی (ایمیل)‌ که انتظار آن‌ها را ندارید، یا پیام‌هایی که از طرف افراد ناشناس برایتان فرستاده شده و موضوع آن مشکوک به نظر می‌رسد، نهایت احتااط را به خرج دهید. پیش از باز کردن این گونه رایانامه‌ها (ایمیل)، اطمینان یابید که ضد ویروس شما به‌روز بوده و حتماً به اخطارهای احتمالی که از طرف مرورگر شما داده می‌شود، توجه کنید.
- از ابزارهای «پنهان‌سازی هویت» مانند [*Tor*](/fa/glossary#Tor) که در [***فصل هشتم: چگونگی ناشناس ماندن و مقابله با سانسور اینترنت***](/fa/chapter-8) در مورد آن‌ها بحث خواهد شد، استفاده کنید. [*Tor*](/fa/glossary#Tor) به شما کمک می‌کند تا شناسه رایانامه (ایمیل) خود را از دیدکسانی که ارتباط اینترنتی شما را تحت نظر دارند، مخفی کنید. همچنین بسته به شدت اعمال فیلترینگ در کشور محل اقامت شما، ممکن است حتا برای دسترسی به سرویس های رایانامه (ایمیل)ی چون [*RiseUp*](/fa/glossary#RiseUp) و Gmail نیاز به استفاده از [*Tor*](/fa/glossary#Tor) یا [*فیلترشکن*](/fa/glossary#Circumvention) های دیگر داشته باشید. در [***فصل هشتم***](/fa/chapter-8) بحث مفصلی پیرامون ابزارهای مقابله با سانسور اینترنت ارائه می‌شود.
- در هنگام ایجاد شناسه‌ی رایانامه (ایمیل)، اگر قصد شما ناشناس ماندن از دید گیرندگان پیام یا تالارهای گفتگوی (فروم) عمومی که پیام‌های خود را از طریق رایانامه (ایمیل) برای آن‌ها ارسال می‌دارید باشد، باید نام کاربری خود را به گونه‌ای انتخاب نمایید که هیچ ارتباطی با مشخصات فردی یا حرفه‌ای شما نداشته باشد. خصوصا در این وضعیت از انتخاب شناسه‌های رایانامه‌هایی (ایمیل) چون Yahoo و Hotmail و یا هر سرویس دیگری که [*آدرس IP*](/fa/glossary#IP_address) رایانه شما را در داخل پیام‌های ارسالی‌تان درج می‌کند، جدا خودداری فرمایید.
- بسته به این که چه افراد دیگری ممکن است از رایانه‌ی شما استفاده کرده یا به آن دست‌رسی فیزیکی داشته باشند، باید بقایای ارتباطات رایانامه‌ی (ایمیل) خود را از temporary files پاک کنید. این موضوع به همان اندازه حراست از نقل انتقال پیام‌های محرمانه در اینترنت، اهمیت دارد. برای کسب اطلاعات بیش‌تر در این مورد به [***فصل ششم: چگونگی حذف اطلاعات محرمانه***](/fa/chapter-6) و [***راهنمای دستی CCleaner***](/fa/ccleaner) مراجعه کنید.
- برای حفاظت از شبکه افرادی که با آنها در ارتباط هستید بهتر است استفاده از چندین شناسه ایمیل ناشناس برای ارتباط با افراد مختلف را مد نظر قرار دهید.  همچنین بد نیست اگر از شناسه های ایمیل مختلف برای به عضویت درآمدن در سرویس های اینترنتی که نیاز به آدرس ایمیل شما دارند، استفاده کنید.  
- پس از انجام تمامی موارد احتیاطی فوق، توجه به آنچه که در ایمیل های خود می نویسید و اینکه اگر این ایمیل ها به دست افراد بدخواه شما بیافتد چه خطراتی را برای شما در پی خواهد داشت، از اهمیت خاصی برخوردار است.  یکی از راههای افزایش امنیت تبادل اطلاعات، ایجاد یک سیستم رمز برای تبادل اطلاعات حساس است، تا از طریق آن شما مجبور نباشید از نام اصلی افراد و آدرس های واقعی مکان ها استفاده کنید.









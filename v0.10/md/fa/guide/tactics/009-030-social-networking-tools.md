

---

lang: fa
community: guide
type: tactics
legacy: True
child: True
weight: 3
depth: 3
title: Social networking tools

---

## فیس‌بوک ##

فیس‌بوک به بزرگ‌ترین شبکه‌ی اجتماعی در کره‌ی زمین بدل شده است. اگر می‌خواهید از طریق یک شبکه‌ی اجتماعی با دیگران ارتباط برقرار کنید، به احتمال بسیار قوی آن افراد عضو فیس بوک هستند. این بدان معنی است که استفاده از فیس بوک حتا از سایت‌های دیگر نیز خطرناک‌تر است چرا که به خاطر جهان شمول بودن آن، تقریبا همه می‌توانند به اطلاعاتی که شما می‌گذارید دست‌رسی داشته باشند. 

بنیان‌گذار فیس بوک، مارک زوکربرگ در انظار عمومی اعلام کرده است که «حریم شخصی آنلاین دیگر مرده است» و واقعیت هم این است که دارا بودن حریم شخصی در فیس‌بوک می‌تواند بسیار دشوار باشد. حتا در صورتی که شما در تنظیم‌های پیچیده‌ی آن، مشخص کرده باشید که فقط «دوستان» شما حق دست‌رسی به اطلاعات مربوط به شما را دارند، این اطلاعات می‌تواند به سادگی از طریق اجرای جست‌وجوهای اینترنتی در دست‌رس دیگران یا حتا برنامه‌نویسانی که برنامه‌های کاربردی و بازی‌های رایانه‌ای آن‌ها در سایت مورد استفاده قرار می‌گیرد، قرار داده شود. 

بیان این نکته اهمیت دارد که پس از ایجاد یک شناسه‌ی کاربری در فیس‌بوک دیگر نمی‌توانید آن را پاک کنید. فیس‌بوک در صورت درخواست شما، شناسه‌تان را غیر فعال خواهد کرد و هر زمان که مایل باشید، شناسه‌ی شما را بدون آن که اطلاعات موجود در ان و تنظیم‌هایش تغییری کرده باشد، دوباره فعال خواهد شد. در یک کلام فراموش نکنید که اطلاعات شما هرگز از فیس‌بوک پاک نخواهد شد.

برگرفته از تارنمای فیس‌بوک: [http://www.facebook.com/terms.php](http://www.facebook.com/terms.php) - *«برای محتواهایی که دارای حقوق مربوط به مالکیت معنوی می‌باشند، مانند عکس‌ها و تصاویر ویدیویی، IP content شما با توجه به تنظیمات برنامه و اصول حریم شخصی خود به ما مجوزی غیر انحصاری، قابل انتقال، زیر پروانه‌دار، رایگان و جهان شمول اعطا می‌کنید تا بتوانیم از IP contentهایی که بر روی فیس‌بوک یا در تارنماهای مرتبط با فیس‌بوک گذاشته‌اید استفاده کنیم. این IP License زمانی از اعتبار ساقط می‌شود که شما IP content را پاک کرده یا شناسه‌ی خود را ببندید، مگر آن که آن محتوا توسط دیگران به اشتراک گذاشته شده، و آن‌ها حذفش نکرده باشند.»*  به عبارت دیگر، فیسبوک مالک هر گونه اطلاعاتی است که شما در آن گذاشته‌اید و می‌تواند از‌ آن‌ها به هر نحو که صلاح می‌داند استفاده کند.

وزارت امنیت داخلی ایالات متحده‌ی آمریکا فیس‌بوک و دیگر شبکه‌های اجتماعی را تحت نظارت قرار داده است، امری که به احتمال زیاد توسط دولت های دیگر نیز انجام می‌گیرد.


### نکته‌هایی در مورد استفاده‌ی امن از فیس‌بوک ###

- تنظیمات حریم شخصی خود در فیس بوک را مجددا چک کنید. در نتیجه فشار افکار عمومی و رشد بی‌سابقه‌ی این شبکه، خط مشی‌های حریم شخصی این شبکه دائما در حال تغییر است.

- عمل «دوست شدن» در فیس‌بوک بدین معنی است که شما ارتباط دوستانه‌ی مستقیمی با یک کاربر دیگر برقرار کرده و بدین ترتیب به او اجازه می‌دهید تا از اطلاعات شما و فعالیت‌هایتان در فیس بوک با خبر باشد. بهتر آن است که فقط با افرادی در فیس‌بوک دوست شوید که به آن‌ها اعتماد دارید.

- هر بار که از شناسه‌ی خود خارج می‌شوید، آن را غیر فعال کنید. بدن ترتیب شناسه‌ی شما قفل شده و هیچ کس نمی‌تواند در موقع آفلاین بودن شما به آن دست‌رسی داشته باشد. در بار بعدی که واردی می‌شود شناسه‌ی شما مجددا فعال شده و تنظیم‌های آن بدون تغییر باقی می‌مانند. 

بهترین مکان برای کسب‌ آگاهی های لازم در مورد تنظیمات حریم شخصی در فیس بوک، صفحه 'Controlling How You Share' به آدرس [http://www.facebook.com/privacy/explanation.php](http://www.facebook.com/privacy/explanation.php) می باشد.


## Twitter ##

کارکردها: به‌روزرسانی وضعیت

توییتر کار خود را با هدف گذاشتن به‌روزها از تلفن همراه به اینترنت آغاز کرد، چرا که محدوده فرستادن به‌روزها در توییتر از ۱۴۰ حرف نباید فراتر رود. به همین دلیل به آن «پیامک دنیای اینترنت» نیز می‌گویند. در توییتر شما معمولا کاربران دیگری را که مایلید و نه لزوما فقط آن‌هایی را که می‌شناسید، دنبال یا follow می‌کنید. این بدان معنی است که دنباله‌روهای شما لزوما دوستان شما نیستند. در ضمن توجه کنید که در توییتر افراد می‌توانند برای پنهان نگهداشتن هویت خود از شناسه‌های غیر واقعی استفاده کنند.

توییتر در بخش «شرایط استفاده» اعلام می‌دارد: *«بر اساس این مجوز شما به ما اجازه می‌دهید تا توییت‌های شما در دست‌رس بقیه‌ی افراد دنیا و توییت‌های آن‌ها را در معرض دست‌رسی شما قرار دهیم. اما آن‌چه مال شماست، متعلق به شماست، شما مالک محتوای خود هستید*». (بر گرفته از [http://twitter.com/terms](http://twitter.com/terms))

اگر چه توییتر یک تارنما است اما بسیاری از افراد شناسه‌ی توییتر خود را از طریق برنامه‌های کاربردی که با عنوان سرویس‌گیرنده (Client) توییتر شناخته می شوند مدیریت می‌کنند. اگر شما از سرویس‌گیرنده‌ی توییتر استفاده می‌کنید باید اطمینان حاصل کنید که این برنامه به طریقی مطمئن و امن با تارنمای توییتر ارتباط برقرار می‌کند. 

وزارت امنیت داخلی ایالات متحده‌ی آمریکا توییتر و دیگر شبکه‌های اجتماعی را تحت نظارت قرار داده است، امری که به احتمال زیاد توسط دولت‌های دیگر نیز انجام می‌گیرد.


### نکته‌های در مورد استفاده‌ی امن از توییتر ###

- «آن‌چه که شما توییت می‌کنید ممکن است بلا فاصله در سراسر جهان قابل مشاهده باشد. شما آن‌چه هستید که توییت می کنید!» (برگرفته از [http://twitter.com/terms](http://twitter.com/terms))

- بیاد داشته باشید آن‌چه که شما توییت می‌کنید وارد یک فضای عمومی می‌شود، یعنی همگان به آن دست‌رسی خواهند داشت و خوانندگان الزاما منحصر به کسانی که شما را دنبال می‌کنند نخواهند بود. بنابراین اگر اطلاعات محرمانه و حساسی را می‌گذارید، حفاظت از آن‌ها را نیز مد نظر قرار دهید. حفاظت از توییت، یعنی فقط دنباله‌روهای شما بتوانند آن‌ها را ببینند: با وجود این، از یاد نبرید که دنباله‌روها می‌توانند توییت‌های شما را باز-توییت کنند و جنبه‌ی همگانی به آن‌ها بدهند

- اگر در توییت‌های خود دولت‌مردان و دولت‌ها را توییت می‌کنید استفاده از یک اسم مستعار یا هویت مجازی را فراموش نکنید.


## YouTube ##

کارکردها: اشتراک‌گذاری ویدیو

یوتیوب متعلق به شرکت گوگل است. یوتیوب برای آن که ویدیوهای خود را در دست‌رس میلیاردها بیننده‌ی قرار دهید، بسیار عالی است. اما اگر دست‌اندرکاران گوگل به این نتیجه برسند که محتوای ویدیوی شما ناشایست است، آن را پاک خواهند کرد. این بدان معنی است که یوتیوب مکان مناسبی برای نگهداری امن ویدیوهای شما نیست. هم‌چنین مشخص شده است که گوگلی‌ها برای آن که تارنماهایشان سانسور نشود، گاهی ویدیوهای خاصی را از یوتیوب پاک می‌کند. بنابراین اگر می‌خواهید که دیگران ویدیوی شما را ببینند، یک کپی از آن را در یوتیوب قرار دهید و کپی دیگری را در جایی دیگر. به عبارت دیگر در صورت علاقمندی به انتشار مطالب خود در اینترنت، تنها کپی آن را با خیال این که یوتیوب مکان امنی است، در آن‌جا قرا ندهید. 

گوگل داده‌های مربوط به نام کاربر و مشخصات مکانی را برای هر ویدیویی که بارگذاری و مشاهده می‌شود، نگهداری می‌کند. این داده‌ها ممکن است برای پیداکردن ردپای افراد مورد استفاده قرار گیرند.

محتواهایی که شما در یوتیوب می‌گذارید در مالکیت شما باقی می‌مانند؛ با گداشتن آن‌ها در یوتیوب، شما به گوگل مجوز توزیع کردن آن محتواها را می‌دهید.

از ماه سپتامبر سال ۲۰۱۰، یوتیوب در کشورهای چین، لیبی، تونس، و ترکمنستان ممنوع شده است و پیش‌تر از آن در کشورهایی چون ایران.


### نکته‌هایی در مورد استفاده‌ی امن از یوتیوب  ###

- ویدیوهای گرفته شده از افراد را هیچ‌گاه بدون اجازه آن‌ها در یوتیوب نگذارید. حتا اگر اجازه‌ی آن را نیز گرفته‌اید، قبل از کذاشتن ویدیو، راجع به عواقب احتمالی آن به دقت فکر کنید.

- همیشه یک نسخه‌ی پشتیبان از ویدئویی که در یوتیوب به اشتراک می‌گذارید، برای خود نگهدارید.

- اگر می‌خواهید که ویدیو را فقط با افراد خاصی به اشتراک بگذارید، از تنظیم‌های حریم خصوصی استفاده کنید.


## Flickr ##

کارکردها: اشتراک گذاری عکس و ویدئو

فلیکر متعلق به یاهو است!

محتواهایی که در فلیکر می‌گذارید در تملک شما باقی می‌مانند، که می‌توانید مجوزها یا حق کپی‌ها دلخواه مختلفی را به آن‌ها نسبت دهید. با گذاشتن محتوا، شما به یاهو اجازه می‌دهید تا عکس‌ها یا ویدیوهای شما را توزیع کند.

به خاطر تنوع فراوانی از لحاظ مجوزهای استفاده برای محتوا در فلیکر وجود دارد، فلیکر مکانی عالی برای یافتن تصاویری که به کار تبلیغات می‌آیند هست، هم‌چنین جایی خوب برای به اشتراک گذاشتن تصاویر با همکاران، متحدان و اعضای شبکه‌ی خود.

## نکته‌هایی در مورد استفاده‌ی امن از فلیکر ##

- مطمئن شوید که فلیکر اطلاعات مخفی را که توسط دوربین دیجیتال شما ثبت می‌شوند (متا دیتا) نشان نمی‌دهد؛ این داده‌ها می‌توانند شامل تاریخ، زمان، مکان GPS، مدل دوربین و غیره باشد.

- هرگز عکس افراد را بدون موافقت آن‌ها در فلیکر به اشتراک نگذارید. مطمئن شوید که سوژه یا سوژه‌های عکس از نوع مجوزی که می‌خواهید به عکس آن‌ها نسبت دهید، آگاهی پیدا کرده و با آن موافقت کنند.


وزارت امنیت داخلی ایالات متحده‌ی آمریکا فلیکر و دیگر شبکه‌های اجتماعی را زیر نظارت قرار داده است، کاری که به احتمال زیاد توسط دولت‌های دیگر نیز انجام می‌گیرد.


## کلام آخر: ابزارهای جایگزین ##

تارنماهایی که در این فصل به آن‌ها اشاره شد، در زمره مشهورترین و پراستفاده‌ترین شبکه‌های اجتماعی هستند. سرکوب‌های دولتی در نخستین گام، این تارنماها را هدف گرفته و جلوی دست‌رسی شهروندان به آن‌ها را می‌گیرند. از آنجایی که همه‌ی این ابزارها در تملک شرکت‌های تجاری هستند، گاهی تحت فشار دولت‌ها قرار گرفته و در صورت درخواست، محتواها را سانسور می‌کنند. شاید ارزش آن را داشته باشد که به تارنماها جایگزینی چون[Diaspora](http://joindiaspora.com) و [Crabgrass](http://we.riseup.net) که در طراحی آن‌ها موضوعاتی چون امنیت دیجیتال و حضور فعالان سیاسی مد نظر قرار گرفته است نیز سری بزنید.


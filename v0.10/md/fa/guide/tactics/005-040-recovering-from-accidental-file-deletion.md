

---

lang: fa
community: guide
type: tactics
legacy: True
child: True
weight: 4
depth: 3
title: Recovering from accidental file deletion

---

زمانی که در رایانه‌های مبتنی بر سیستم‌عامل ویندوز فایلی پاک می‌شود، اگر چه نام آن از فهرست فایل‌ها حذف شده است، ولی محتویات آن هم‌چنان در سخت‌دیسک رایانه موجود است. حتا پس از آن که Recycle Bin را خالی کنید، اطلاعات مربوط به فایل‌هایی که پاک شده‌اند را هنوز می‌توان بر روی سخت‌دیسک پیدا کرد. برای آشنایی بیش‌تر با این مفهوم به [***فصل ششم: چگونگی حذف اطلاعات محرمانه***](/fa/chapter-6) مراجعه کنید. 

برخی اوقات اگر فایل یا شاخه مهمی اتفاقی پاک شود، ایراد امنیتی فوق این بار به نفع شما عمل کرده و ممکن است مشکلتان را حل کند. برای بازیابی فایل‌هایی که اخیراً پاک شده‌اند، برنامه‌های متعددی وجود دارتد که از جمله می‌توان به نرم‌افزار[*Recuva*](recuva) اشاره کرد.


<div class="getstarted" markdown="1">
کتابچه [*Recuva - راهنمای بازیابی فایل*](recuva)  را یاد بگیرید.
</div>

این ابزارها همیشه موفق عمل نمی‌کنند، زیار ویندوز ممکن است اطلاعات جدیدی روی داده‌های پاک شده شما نوشته شده باشد. بنابراین، سعی کنید در فاصله‌ی زمانی بین پاک شدن یک فایل و تلاش برای بازیابی آن با استفاده از ابزارهایی مانند [*Recuva*](/en/recuva_main) حداقل فعالیت‌های ممکن را با رایانه خود انجام دهید. به عبارت دیگر قبل از آن که برای بازیابی فایل پاک شده اقدام موثری انجام دهید، نباید با رایانه خود هیچ کار دیگری بکنید. تا احتمال بازیابی فایل‌های مذکور را تا حد ممکن بالا ببرد. این همچنین بدان معنی است که پس از پاک شدن یک فایل مهم، بهتر است به جای نصب کردن *Recuva* بر روی رایانه خود از نسخه قابل حمل آن استفاده کنید. نصب کردن نرم افزار مستلزم نوشته شدن اطلاعات جدید بر روی فایل سیستم است، که ممکن تصادفا بر روی داده های حساسی که سعی در بازیابی آن دارید نوشته شود.

اگرچه اجرای یک برنامه‌ی مدون و مشخص و همچنین فراگیری نحوه‌ی کار با ابزارهای متعددی که در این فصل به آن‌ها اشاره شد، کاری پرزحمت و طاقت‌فرسا به نظر می‌آید، ولی شک نداشته باشید که بعد از انجام این کار، پشتیبان‌گیری و به کار بستن سیاست‌های طراحی شده، کار آسانی خواهد بود. به علاوه از آن‌جا که تهیه‌ی نسخه‌ی پشتیبان یکی از مهم‌ترین جنبه‌های امنیت داده‌هاست، لذا انجام مراحل متعدد آن به زحمتش می‌ارزد.




---

lang: fa
community: guide
type: tactics
legacy: True
child: True
weight: 1
depth: 3
title: Encrypting your information

---

<div class="background" markdown="1">
هنگامه: رایانه‌ی من به رمز عبور ویندوز مجهز است، آیا من امنیت لازم را دارم؟

مینا: راستش را بخواهی، شکستن رمز عبور ویندوز کار بسیار ساده‌ای است. علاوه بر این، هر کس آن‌قدر وقت داشته باشد که رایانه‌ی تو را از طریق Live CD راه‌اندازی کند به راحتی می‌تواند به اطلاعاتی که مایل است دست‌رسی پیدا کند، حتا بدون این که مجبور باشد وارد ویندوز شود. اگر این شخص بتواند رایانه را با خود ببرد آن وقت وضعیت برای تو وخیم‌تر هم خواهد شد. ضمناً این فقط رمز عبور ویندوز نیست که تو باید نگرانش باشی، باید بدانی که رمزهای عبور مایکروسافت ورد و Adobe Acrobat هم قابل اطمینان نیستند.
</div>



عمل *[رمزنگاری یا رمزگذاری](/fa/glossary#Encryption)* روی اطلاعات تا حدودی شبیه گذاشتن پول یا اشیاء با ارزش در گاوصندوق است. بدین ترتیب تنها افرادی که دارای کلید بوده یا رمز گاوصندوق (رمز عبور) را می‌دانند به محتویات آن دست‌رسی خواهند داشت. این شباهت خصوصا از آن جهت مفهوم پیدا می‌کند که [*TrueCrypt*](/fa/glossary#TrueCrypt) و دیگر نرم‌افزارهایی از این دست، به جای آن که هر بار فقط یک فایل را رمزگذاری و محفوظ کنند، در‌ واقع فضایی در بسته و امن ایجاد می‌کنند که به آن‌ها اصطلاحاً «صندوق‌های *[رمزگذاری](/fa/glossary#Encryption)* شده» گفته می‌شود. این صندوق‌ها می‌توانند تعداد زیادی فایل را در خود جای بدهند. لازم به گفتن است که این‌گونه ابزارها، از فایل‌هایی که در دیگر قسمت‌های رایانه‌ی شما یا در حافظه‌های USB -و عملاً خارج از صندوق‌های *[رمزگذاری](/fa/glossary#Encryption)* شده- قرار دارند، محافظت نمی‌کنند.
 


<div class="getstarted" markdown="1">
**کتاب‌چه: شیوه‌ی استفاده از برنامه‌ی [**TrueCrypt**](truecrypt) را از این‌جا بیاموزید**
</div>


اگرچه نرم‌افزارهای خوب دیگری نیز با توان مشابه برای *[رمزگذاری](/fa/glossary#Encryption)* و پنهان کردن فایل‌ها وجود دارند اما [*TrueCrypt*](/fa/glossary#TrueCrypt) دارای ویژگی های مهم دیگری است که به شما امکان می دهد تا استراتژی امنیتی برای اطلاعات خود طراحی کنید. این برنامه امکان **رمزنگاری کامل دیسک** رایانه شما که شامل تمامی فایل ها، و کلیه فایل های موقتی که دز هنگام کار با رایانه ایجاد شده اند، مشود را فراهم می آورد. همچنین تمامی برنامه هایی که نصب کرده اید و کلیه فایل های سیستمی سیستم عامل ویندوز شامل رمزنگاری می شوند.  علاوه بر این، [*TrueCrypt*](/fa/glossary#TrueCrypt) نگهداری «صندوق *[رمزگذاری](/fa/glossary#Encryption)* شده» در ذخیره‌سازهای قابل حمل را  پشتیبانی می کند.  این برنامه همچنین دارای ویژگی 
 «انکار کردن» است -که در بخش [***مخفی کردن اطلاعات محرمانه***](hideinfo) به آن می‌پردازیم. علاوه براین [*TrueCrypt*](/fa/glossary#TrueCrypt) یک برنامه [*آزاد و متن باز*](/glossary#FOSS) است.

<div class="background" markdown="1">
هنگامه: بسیار خوب، حسابی من را نگران کردی. حالا بگو ببینم وقتی چند کاربر از یک رایانه استفاده کنند، وضعیت چگونه است؟ یعنی آن‌ها مثلاً قادر خواهند بود به فایل‌های موجود در شاخه‌ی My Documents من دست‌رسی داشته باشند؟

مینا: ببین، اگر رمز عبور وبندوز نتواند تو را در مقابل افراد بدنیت و غیرمجاز مصون کند، چطور می‌تواند در برابر افرادی که دارای شناسه‌ی کاربری در همان رایانه‌ای تو از آن استفاده می‌کنی هستند، مفید باشد؟ در‌ واقع شاخه‌ی My Documents تو معمولاً برای هر فردی که از رایانه‌ی تو استفاده می‌کند قابل دست‌رسی است. بقیه‌ی کاربرها حتا نیازی ندارند تا زحمت خاصی به خودشان بدهند تا به فایل‌های تو برسند. لازم به گقتن است که حتا اگر شاخه‌ی مربوطه را به حالت Private در بیاوری، باز هم مصون نخواهی بود مگر آن که فایل‌های خودت را رمزنگاری کنی.
</div>


### نکته‌هایی در مورد کاربرد مناسب روش رمزگذاری فایل‌ها ###

ذخیره‌ی اطلاعات محرمانه برای شما و افرادی که در ارتباط با شما هستند، خطراتی به همراه دارد. *[رمزگذاری](/fa/glossary#Encryption)* اطلاعات، میزان این خطرات را کاهش می‌دهد ولی همه تهدیدها را بر طرف نمی‌کند. نخستین گام برای مراقبت از اطلاعات محرمانه، کاستن از حجم اطلاعاتی است که در گوشه و کنار ذخیره کرده‌اید. اگر دلیلی برای نگهداری برخی از اطلاعات خود ندارید، بهتر است آن‌ها را پاک کنید (برای کسب اطلاعات لازم در مورد انجام درست این عمل به [***فصل ششم: چگونگی حذف اطلاعات محرمانه***](/fa/chapter-6) سری بزنید. در گام دوم، بهتر است تا از نرم‌افزاری مطمئن مانند [*TrueCrypt*](/fa/glossary#TrueCrypt) برای انجام عمل *[رمزگذاری](/fa/glossary#Encryption)* استفاده کنید.



<div class="background" markdown="1">
هنگامه: پس به این ترتیب، شاید اصلاً ما نباید اطلاعات شخصی افراد شرکت کننده در نظرسنجی را در جایی ذخیره کنیم. نظر تو چیست؟

مینا: موافقم. هر چه حجم این گونه اطلاعات ذخیره شده کم‌تر باشد، بهتر است. به علاوه فکر می‌کنم ما باید یک کد ابداع کنیم تا بتوانیم نام افراد و محل آن‌های را که باید اطلاعاتشان را ذخیره کنیم، مصون نگه داریم.
</div>


در هنگام استفاده از [*TrueCrypt*](/fa/glossary#TrueCrypt) و نرم‌افزارهای مشابه آن، نکته‌هایی را باید مد نظر داشته باشید. بهتر است به مثال گاوصندوق باز گردیم؛ محمک‌ترین گاوصندوق دنیا هم اگر درش باز مانده باشد، عملاً هیچ امنیتی برای محتویات درونش ایجاد نمی‌کند. دقیقاً به همین ترتیب، زمانی که صندوق رمزگذاری شده [*TrueCrypt*](/fa/glossary#TrueCrypt) را برای مشاهده‌ی محتویات آن می‌گشایید، اطلاعات خود را با خطر مواجه می‌کنید. پس توصیه می‌شود همواره در این صندوق ها را بسته نگه دارید مگر آن که نیازی ضروری به مطالعه یا ایجاد تغییر در فایل‌های درون آن باشد.

مواردی که در زیر به آن اشاره می‌شود از جمله موقعیت‌هایی است که صندوق *[رمزگذاری](/fa/glossary#Encryption)* شده‌ی [*TrueCrypt*](/fa/glossary#TrueCrypt) را نباید تحت هیچ شرایطی به صورت باز و رمزگشایی شده رها کنید:

- زمانی که از پشت رایانه‌ی خود حتا برای مدتی کوتاه دور می‌شوید. به خصوص اگر رایانه را در طول شب روشن می‌گذارید، مطمئن شودید که صندوق‌ها بسته‌اند تا در غیاب شما، اطلاعات محرمانه‌تان در دست‌رس متجاوزان فیزیکی یا هکرهای اینترنتی قرار نگیرد. 
- صندوق‌های باز شده را پیش از قرار دادن رایانه در حالت Sleep حتماً ببندید یا اصطلاحاً Disconnect کنید. این موضوع شامل حالت‌های Suspend یا Hibernation که معمولاً از ویژگی‌های لپ‌تاپ‌ها هست نیز می‌شود. البته این حالت‌ها در برخی رایانه‌های رومیزی (Desktop) نیز وجود دارد. 
- اگر صندوق‌های *[رمزگذاری](/fa/glossary#Encryption)* شده را باز کرده‌اید، پیش از آن که اجازه دهید شخص دیگری از رایانه‌ی شما استفاده کند، آن‌ها ببندید. خصوصا در ایستگاه‌های بازرسی در فرودگاه‌ها یا دیگر مرزهای خروجی حتماً به خاطر داشته باشید که همه‌ی صتدوق‌ها را از قبل بسته‌اید و لپ‌تاپ خود را کاملاً خاموش کرده باشید.
- پیش از آن که حافظه‌ی USB یا هر گونه ذخیره‌ساز خارجی دیگری را که متعلق به دوستان یا همکاران شماست، به رایانه خود وصل کنید، حتماً صندوق‌های باز شده را ببندید.
- اگر صندوق‌های *[رمزگذاری](/fa/glossary#Encryption)* شده را روی حافظه‌ی USB نگهداری می‌کنید، باید بدانید که با جدا کردن USB از رایانه، چنان‌چه صندوقی باز مانده باشد، بلا فاصله بسته نخواهد شد. پس حتا زمانی که عجله دارید، صندوق‌های باز را ببندید و حافظه‌ی USB یا هر وسیله‌ی ذخیره‌ساز خارجی دیگر متصل به رایانه را از آن جدا کنید. ممکن است برای انجام این کار در کمترین زمان، نیاز به کمی تمرین داشته باشید.

اگر تصمصم داید که صندوق رمزگذاری شده با [*TrueCrypt*](/fa/glossary#TrueCrypt) را روی حافظه‌ی USB نگه دارید، بهتر است که نسخه‌ای از نرم‌افزار [*TrueCrypt*](/fa/glossary#TrueCrypt) را نیز در کنار آن داشته باشید. در این صورت، حتا با استفاده از رایانه‌ی دیگران نیز می‌توانید به اطلاعات خود دست‌رسی پیدا کنید. البته، یادتان نرود، قانون کلی هم‌چنان پا برجاست؛ چنان‌چه نسبت به شرایط امنیتی آن رایانه شک دارید، هرگز از رمزهای عبور خود استفاده نکنید یا از طریق آن، اطلاعات محرمانه‌ی خود را نبینید.


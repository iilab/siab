

---

lang: fa
community: guide
type: tactics
legacy: True
child: True
weight: 1
depth: 3
title: Selecting and maintaining secure passwords

---

معمولاً برای محافظت از اشیاء و وسایل ارزشمند، آن‌ها را در مکانی مطمئن قرار داده، در آن جا را قفل کرده و کلید را پیش خود نگه م‌یدارید. قفل‌های خانه، اتومبیل و حتا دوچرخه همگی دارای کلیدهای فیزیکی و قابل لمس هستند؛ در مقابل فایل‌های محرمانه و حساس دارای [*رمز*](/fa/glossary#Encryption)؛ کارت‌های بانکی دارای رمزهای عددی (PIN) و شناسه‌ای رایانامه (ایمیل) دارای رمز عبور می‌باشند. همه‌ی این کلیدها اعم از فیزیکی یا دیجیتال دارای یک ویژگی مشترک هستند: این کلیدها چه در دست شما و چه در دست هر کس دیگری باشند، قفل‌های مرتبط با خود را به راحتی باز می‌کنند. اگر رمز عبورهایی که انتخاب می‌کنید، ضعیف و قابل حدس باشند و یا به دست افراد غیر مجاز افتاده باشند، استفاده از دیوارهای آتش پیشرفته، شناسه‌های رایانامه‌ی (ایمیل) امن و وسایل ذخیره‌ساز [*رمزگزاری شده*](/fa/glossary#Encryption) هیچ فایده‌ای برای حفظ اطلاعات محرمانه‌تان نخواهد داشت. 



### اجزای سازنده‌ی رمز عبورهای قوی ### 

رمز عبور باید آن‌قدر مشکل و پیجیده باشد که برنامه‌های رایانه‌ای رمزیاب توان حدس زدن و گشایش آن را نداشته باشد. رعایت نکته‌های زیر به شما در ایجاد رمز عبور قوی و مطمئن کمک می‌کند:

- **از رمز عبورهای طولانی استفاده کنید:** هرچه رمز عبور طولان‌یتر باشد، احتمال آن که برنامه‌های رمزیاب در زمانی معقول قادر به کشف آن باشند، کم‌تر است. هموراه سعی کنید رمز عبورهایی بسازید که دارای ۱۰ یا بیش از ۱۰ حرف باشند. برخی افراد در رمز عبورها از بیش از یک کلمه، همراه با با فاصله یا بدون فاصله بین کلمه‌ها، استفاده می‌کنند. این گونه رمز عبورها را اغلب «password» یا «رمز عبوذ» یا «گذرواژه» می‌نامند. پس توصیه می‌شود که اگر برنامه یا سرویس مورد استفاده شما امکان می‌دهد، رمز عبور طولانی بسازید.

- **رمز عبور خود را پیچیده کنید:** علاوه بر طولانی بودن، پیچیدگی رمز عبور مانع از آن می‌شود تا برنامه‌های رمزیاب موفق به حدس دقیق ترکیب حرف‌ها و در نتیجه کشف رمز عبور شوند. یک رمز عبور خوب باید علاوه بر حروف کوچک، حاوی اعداد، حروف بزرگ و ترجیحا علایم و نشانه‌ها (مانند !،@ و *) نیز باشد.

رمز عبور باید آن‌قدر مشکل باشد تا دیگران قادر به حدس زدن آن نباشند.

- **رمز عبوری بسازید که در عین مشکل بودن بتوان آن را به خاطر سپرد:** اگر رمز عبور انتخابی شما به گونه‌ای است که چون قادر به حفظ کردن آن نیستید مجبورید آن را در جایی یادداشت کنید، این خطر وجود دارد که افراد غیر مجاز با آگاه شدن از محل نگهداری یادداشت‌های شما -که می‌تواند در کشوی میز، جایی در منزل، داخل کیف پول یا حتا سطل آشغال باشد- به آن رمزها دست یافته و اطلاعات محرمانه‌ی شما را در معرض تهدید جدی قرار دهند. اگر نمی‌توانید رمز عبوری بسازید که طولانی و پیچیده و در عین حال قابل حفظ کردن باشد، اطلاعات بخش [***چگونگی به خاطرسپردن رمز عبورهای مطمئن***](memorisingpass) ممکن است به شما کمک کند. اگر پس از مطالعه‌ی آن بخش، باز هم به نتیجه‌ی دل‌خواه دست نیافتید نباید از انتخاب و ایجاد رمز عبورهای محفوظ و مطمئن ناامید شوید. زیرا برنامه‌های مدیریت [*بانک اطلاعاتی رمز عبورهای*](/fa/glossary#Secure_password_database) مانند [*KeePass*](/fa/glossary#KeePass) شما را در ذخیره و نگهداری امن رمز عبورهایتان یاری می‌دهند. توجه داشته باشید که نباید از فایل‌های قابل محافظت با رمز (چون Microsoft Word یا WinRAR) برای ذخیره‌ی رمز عبورهای استفاده کنید. رمز این گونه فایل‌ها به راحتی و با استفاده از برنامه‌های رمزیابی که در سطح اینترنت و به صورت رایگان پراکنده‌اند، خیلی ساده و در عرض چند ثانیه گشوده می‌شود.

- **رمز عبور نباید ارتباطی با مشخصات فردی شما داشته باشد:** برای ساختن رمز عبورهای خوب از کلمه یا عبارتی استفاده نکنید که در برگیرنده‌ی نام، شماره کارت ملی، شماره تلفن، نام فرزند، تاریخ تولد و یا هر ویژگی دیگری که بشود با انجام کمی تحقیق در مورد شما و زندگی شخصی تان آن را حدس زد، باشد.

- **رمز عبورتان را مخفی نگه دارید:** رمز عبور خود را به هیچ‌کس -مگر آن که واقعاً لازم باشد- ندهید. اگر مجبور شدید که رمز عبور خود را به یک از دوستان، اعضای خانواده یا همکارتان بگویید، بهتر است ابتدا آن را یه یک رمز عبور موقتی تغییر دهید و در اختیار فرد مورد نظر قرار دهید. پس از آن که وی دیگر احتیاجی به آن نداشت، رمز عبور را به شکل اولش برگردانید. البته راه‌های دیگری نیز غیر از بازگو کردن رمز عبور به دیگران وجود دارد، مثلاً می‌توان برای فردی که نیاز به استفاده از رایانه‌ب شما دارد، شناسه‌ی جداگانه ساخت. در این صورت، این فرد علی رغم استفاده از رایانه‌ی شما امکان به دست‌رسی به اطلاعاتتان نخواهد داشت. مخفی نگه داشتن رمز عبور هم‌چنین مستلزم آن است که مراقب باشید تا در هنگام تایپ کردن آن و یا جست‌وجوی آن در [*بانک اطلاعاتی رمز عبورهای*](/fa/glossary#Secure_password_database)، افراد غیر مجاز با نگاه دزدکی از روی شانه‌های شما قادر به دیدن آن نباشد.
 
رمزعبورتان را طوری انتخاب کنید که در صورت لو رفتن آن زیان چندانی به شما وارد نشود.

- **از رمز عبورهای منحصر به فرد و غیر یکسان استفاده کنید:** استفاده از یک رمز عبور برای بیش از یک شناسه جدا خودداری کنید. در غیر این صورت، اگر فردی موفق به کشف رمز عبور شما شود، حجم وسیع‌تری از اطلاعات شما در معرض خطر خواهد بود. اهمیت این مسأله خصوصا از آن جهت است برخی برنامه‌های رمزیاب می‌توانند به سادگی برخی رمزها را کشف کنند. مثلاً اگر از یک رمز عبور یکسان برای ورود به ویندوز و ورود به شناسه‌ی رایانامه‌ی (ایمیل) خود استفاده کنید، فرد بدنیت با شکستن رمز ویندوز که کار چندان سختی هم نیست می‌تواند به نامه‌های شما از طریق ورود به شناسه‌ی رایانامه‌تان دست‌رسی یابد. علاوه بر این، حتا اگر دارای چندین رمز عبور متفاوت هستید، هرگز آن‌ها را بین شناسه‌های مختلف خود جابه‌جا نکنید.

- **رمز عبورهایتان را به طور دوره‌ای تغییر دهید:** حداقل هر سه ماه یک بار رمز عبورهایتان را تغییر دهید. برخی افراد به یک رمز عبور خاص عادت کرده، هرگز آن را تغییر نمی‌دهند. لطفاً از این ایده پیروی نکنید. هر چه رمز شما به مدت طولانی‌تری بدون تغییر باقی بماند، احتمال حدس زدن یا کشف کردن آن توسط دیگران بالاتر می‌رود. به علاوه اگر کسی بدون آن که متوجه شوید موفق به کشف و دزدیدن رمز عبور شما شود، تا زمانی که آن رمز عبور خاص تغییر نکرده است، به اطلاعات شما از هر نوعی که هست، دست‌رسی خواهد داشت.


<div class="background" markdown="1">
منصور: اگر من به شخصی اعتماد کامل داشته باشم، مثلاً تو که خواهرم هستی، آیا درست است که رمز عبورم را به تو بگویم؟

مریم: خب، اولاً صرف این که به یک نفر آن‌قدر اعتماد داشته باشی که رمز عبورت را به او بگویی، بدان معنی نیست که او مراقبت لازم از آن رمز به عمل بیاورد. مثلاً درست است که من به عنوان خواهرت هیچ سوءاستفاده‌ای از رمز عبور تو نخواهم کرد ولی این احتمال وجود دارد که رمز را در جایی یادداشت کنم و پس از مدتی آن برگه یادداشت را گم کنم. علاوه بر این اگر مسأله‌ی اعتماد را به کنار بگذاریم، تصور کن که تو تنها کسی هستی که رمز عبور را می‌دانی، حالا اگر کسی به آن دست‌رسی پیدا کند لازم نیست دنبال مقصر بگردی. به عنوان مثال من الان تقریباً مطمئنم که یک نفر رمز عبور من را حدس زده یا آن را شکسته است، چرا که من هیچ‌گاه رمز عبورم را در جایی یاداشت نکردم یا به کسی نگفتم.
</div>


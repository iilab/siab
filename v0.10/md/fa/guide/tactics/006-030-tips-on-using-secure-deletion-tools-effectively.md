

---

lang: fa
community: guide
type: tactics
legacy: True
child: True
weight: 3
depth: 3
title: Tips on using secure deletion tools effectively

---

تا بحال با طرق مختلفی که اطلاعات ذخیره شده بر روی رایانه و وسایل ذخیره ساز شما ممکن است در معرض خطر قرار گیرند آشنا شده اید، این اطلاعات حتی ممکن است داده‌هایی را شامل شوند که شما به زعم خود آن‌ها را پاک کرده اید. همچنین آموخته اید که برای [*پاکسازی کامل*](glossary#Wiping) و دائم اطلاعات از چه ابزارهایی می‌توان بهره گرفت. مراحلی که در زیر بدان اشاره می‌شود به شما – خصوصا اگر برای اولین بار از این نرم‌افزارها استفاده می نمایید - کمک می‌کند تا وسیله ذخیره ساز مورد نظر خود را بطور کامل و مؤثر پاکسازی کنید:

- یک نسخه پشتیبان رمز نگاری شده از فایلهای مهم خود تهیه کنید. اطلاعات لازم در این باره در [***فصل پنجم: چگونگی بازیابی اطلاعات از دست رفته***](chapter-5) ارائه شده است. 
- تمامی برنامه‌های غیر ضروری را بسته و ارتباط خود با شبکه اینترنت قطع کنید.
- تمامی فایلهای غیر ضروری موجود در تمامی وسایل ذخیره ساز را پاک کرده و **Recycle Bin** را تخلیه کنید.
- فایلهای موقتی را با استفاده از نرم‌افزار [*CCleaner*](glossary#CCleaner) [*پاکسازی کامل*](/glossary#Wiping) نمایید.
- با استفاده از نرم‌افزار [*Eraser*](glossary#Eraser) «فایل تبادلی» ویندوز را [*پاکسازی کامل*](/glossary#Wiping) کنید.
- با کمک نرم‌افزار [*Eraser*](glossary#Eraser) فضاهای خالی موجود بر روی سخت دیسک رایانه و سایر وسایل ذخیره ساز را [*پاکسازی کامل*](/glossary#Wiping) کنید. از آنجاییکه این عمل بسیار کند صورت می گیرد، ممکن است برای اجرای کامل آن مجبور باشید تا رایانه خود را یک شب تا صبح روشن بگزارید.

از این پس باید عادت کنید که:

- از [*CCleaner*](glossary#CCleaner) بصورت دوره ای برای [*پاکسازی کامل*](glossary#Wiping) فایلهای موقتی استفاده کنید.
- به جای استفاده از **Recycle Bin** یا امکانات پاکسازی برنامه ویندوز، از نرم‌افزار [*Eraser*](/glossary#Eraser) برای [*پاکسازی کامل*](glossary#Wiping) اسناد الکترونیک محرمانه خود استفاده کنید.
- بطور دوره ای از [*Eraser*](glossary#Eraser) برای [*پاکسازی کامل*](glossary#Wiping) [*فایل تبادلی*](/glossary#Swap_file) ویندوز استفاده کنید.
- از نرم‌افزار [*Eraser*](glossary#Eraser) همچنین برای [*پاکسازی کامل*](glossary#Wiping) فضاهای خالی موجود بر روی سخت دیسک ها، حافظه های USB، و سایر وسایل ذخیره سازی که اطلاعات محرمانه تان اخیراً از روی آن‌ها پاک نموده اید، استفاده کنید. این وسایل عبارتند از فلاپی دیسک ها، انواع لوح های فشرده قابل بازنویسی، و کارت های حافظه دوربین ها، تلفن‌های همراه و یا پخش کننده های موسیقی سیار و نمونه‌های مشابه.

